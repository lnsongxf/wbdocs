    UNIUNEA EUROPEANĂ                                                                           ROMÂNIA




     FONDUL EUROPEAN
PENTRU DEZVOLTARE REGIONALĂ   GUVERNUL ROMÂNIEI   MINISTERUL DEZVOLTĂRII REGIONALE   Ministerul Fondurilor Europene      Instrumente Structurale
                                                                                                                      Instrumente     Structurale
                                                       ȘI ADMINISTRAȚIEI PUBLICE                                               2007 - 2013
                                                                                                                              2007-2013




                                                    LOCUIREA ÎN ROMÂNIA




          COORDONAREA FONDURILOR DE LA BUGETUL DE STAT
                                  ȘI A CELOR EUROPENE
                                                                                 Armonizarea investițiilor publice
                                                                                Componenta 4: RAPORT FINAL (2)
                                                                                                    August 2015
                                                                 Cuprins

Abrevieri și acronime................................................................................................................................ ii

I.	INTRODUCERE............................................................................................................................ 1

II.	 FINANȚAREA DOMENIULUI LOCUIRII ÎN ROMÂNIA – ANALIZA SITUAȚIEI EXISTENTE.................... 2
         2.1	      Fonduri guvernamentale pentru sectorul locuirii................................................................2
         2.2	      Fonduri UE pentru locuire.................................................................................................... 4
         2.3	      Alte surse de finanțare......................................................................................................... 4

III.	 PROPUNERE DE ÎNFIINŢARE A FONDULUI NAŢIONAL PENTRU LOCUIRE....................................... 5
         3.1	      Principalele caracteristici și avantaje ale Fondului Național pentru Locuire (FNL)...............5
         3.2	      Exemple de Fonduri pentru locuire din alte țări..................................................................7
         3.3	      Organizarea şi administrarea FNL........................................................................................8
         3.4	      Condiții pentru funcționarea adecvată a FNL....................................................................15
         3.5	      Planul de acțiune aferent FNL............................................................................................17

IV.	 PROPUNERI SPECIFICE PENTRU REALOCAREA FONDURILOR...................................................... 18
         4.1	      Programul „Locuinţe pentru tineri” al ANL........................................................................18
         4.2	      Fonduri UE pentru eficiență energetică.............................................................................18
         4.3	      Subvenţii pentru scheme de tip BauSpar...........................................................................22
         4.4	      Subvenţii pentru TVA.........................................................................................................22
                             Abrevieri și acronime

     AD        Acorduri de Dezvoltare
     ANL       Agenţia Naţională pentru Locuinţe
     CSP       Chiria standardizată pe piaţă
     CLLD      Dezvoltare locală plasată sub responsabilitatea comunității
     UE        Uniunea Europeană
     EUR       Euro
     FNGCIMM   Fondul National de Garantare a Creditelor Pentru Întreprinderile Mici si Mijlocii
     FNL       Fondul Naţional pentru Locuire
     OUG       Ordonanţă de Urgenţă
     GR        Guvernul României
     HG        Hotărâre de Guvern
     MDRAP     Ministerul Dezvoltării Regionale și Administrației Publice
     MFP       Ministerul Finanţelor Publice
     POR       Programul Operațional Regional
     POS       Program Operaţional Sectorial
     PPP       Parteneriat public-privat
     RON       Leu românesc
     SUA       Statele Unite ale Americii
     TVA       Taxă pe valoare adăugată
     USD       Dolar SUA
     VG        Venitul gospodăriei




ii
                                                                                  LOCUIREA ÎN ROMÂNIA:
                                           Coordonarea fondurilor de la Bugetul de Stat și a celor Europene



I.        INTRODUCERE

Guvernul României (GR) a solicitat Băncii Mondiale să sprijine eforturile depuse în vederea armonizării
investiţiilor publice finanţate de Uniunea Europeană şi de la bugetul de stat. Obiectivele acestui
demers sunt: încurajarea sinergiilor, un impact mai puternic şi promovarea eforturilor României în
ceea ce priveşte dezvoltarea durabilă şi favorabilă incluziunii. Acest angajament constituie o
continuare a Programului de Dezvoltare Regională al Băncii Mondiale în România, implementat în
perioada noiembrie 2012 - martie 2014 şi are la bază Memorandumul de înţelegere încheiat în ianuarie
2012 între Guvernul României şi Banca Mondială privind parteneriatul şi sprijinul pentru
implementarea fondurilor structurale şi de coeziune ale UE în România şi modernizarea administraţiei
publice. Această lucrare cuprinde următoarele patru componente:

     i.   Armonizarea şi coordonarea strategiilor şi a proceselor pentru investiţii publice monitorizate
          şi/sau puse în aplicare de către Ministerul Dezvoltării Regionale şi Administraţiei Publice
          (MDRAP) şi de alţi actori publici relevanţi;
  ii.     Îmbunătăţirea metodologiei de evaluare pentru portofoliul de proiecte gestionate de Direcţia
          Generală de Dezvoltare Regională pentru o ordonare optimă după prioritate şi pregătirea
          potențialelor investiţii finanţate de UE în perioada 2014-2020;
 iii.     Diseminarea unor modele de proiecte mai rentabile, cu ajutorul tehnologiilor inovatoare;
 iv.      Asistenţă pentru definirea unei strategii cuprinzătoare în sectorul locuințelor.

Prezenta lucrare face parte din a patra componentă menţionată mai sus: asistenţă pentru definirea
unei strategii cuprinzătoare în sectorul locuirii. Ca parte a acestei componente, s-a realizat o evaluare
detailată la nivel naţional a sectorului locuirii.

Acest raport vine în completarea raportului principal de analiză a locuirii, oferind o evaluare privitoare
la modul în care dezvoltarea locuirii și a infrastructurii sociale cu ajutorul fondurilor de la bugetul de
stat poate completa investiţii realizate din fonduri europene (Livrabilul 19, conform Termenilor de
referinţă). Prima parte a raportului de față constă dintr-o scurtă prezentare a modului în care au fost
utilizate fondurile publice și ale UE în sectorul locuirii. Cea de-a doua parte conturează un cadru
îmbunătățit pentru coordonarea fondurilor, prin înființarea Fondului Național pentru Locuire (FNL).
Recomandările incluse în raport oferă o serie de acțiuni specifice ce ar putea fi întreprinse de către GR
pentru o mai bună coordonare a fondurilor, pentru fluidizarea activității de programare în sectorul
locuirii, precum și pentru înființarea Fondului Național pentru Locuire propus. Lista acțiunilor specifice
cuprinse în acesta nu este exhaustivă și nu reprezintă un program de implementare detaliat.

Alte două rapoarte sunt, de asemenea, incluse în pachetul complet:
- „Către o strategie națională în domeniul locuirii”, ce include o analiză aprofundată a sectorului
    locuirii în România și recomandări care să constituie o bază în elaborarea în perioada următoare
    a Strategiei Naționale a Locuirii;
- „Prioritizarea programelor și proiecte”, ce cuprinde o analiză detaliată a programelor în domeniul
    locuirii în România, propune noi programe, precum și reforme ce vizează programele existente,
    împreună cu mecanisme de ordonare după prioritate și acțiuni necesare pentru punerea acestora
    în practică.




                                                                                                             1
LOCUIREA ÎN ROMÂNIA:
Coordonarea fondurilor de la Bugetul de Stat și a celor Europene



      II. FINANȚAREA DOMENIULUI LOCUIRII ÎN
          ROMÂNIA – ANALIZA SITUAȚIEI EXISTENTE

      Principiile și mecanismele de investiții în sectorul locuirii din România nu au ținut pasul cu
      descentralizarea administrativă și financiară din ultimii 25 de ani. Analiza programelor din domeniul
      locuirii, realizată în cadrul proiectului prezent al Băncii Mondiale, arată că intervențiile publice în acest
      sector au fost în mare parte spontane, în majoritate inițiate direct de la nivelul guvernamental central,
      fiind coordonate de ministere sau agenții naționale guvernamentale. În timp ce autoritățile locale au
      obligația de a furniza resurse pentru construirea de locuințe sociale, și de a pune la dispoziție terenuri
      racordate la utilități pentru proiectele de locuințe pentru tineri, acestea nu dispun de suficiente
      resurse sau stimulente în acest sens, aspect ce rezultă clar din decalajul existent între cererea și oferta
      de locuințe publice în România.

      Analiza legislației în domeniul locuirii și a programelor de finanțare demonstrează că, deși există
      dispoziții legislative ce impun obligații financiare în sarcina autorităților publice locale,1 punerea
      acestor legi în practică este insuficientă. Mai mult decât atât, autoritățile locale nu dispun de
      capacitatea tehnică sau instrumentele necesare implementării proiectelor din domeniul locuirii, sau
      pentru monitorizarea cuantumului și a eficacității respectivelor cheltuieli publice. Nu există analize de
      audit desfășurate cu privire la eficiența legislației din domeniul locuirii, sau evaluări cu privire la
      investițiile aflate în curs sau finalizate.

      Rolurile și responsabilitățile administrative de la nivelul diverselor entități publice interesate în
      programele din sectorul locuirii reprezintă o altă provocare. Dată fiind existența mai multor agenți
      implicați în monitorizarea diverselor programe din domeniul locuirii, impactul este fragmentat, ceea
      ce permite puțin loc de manevră pentru coordonarea între programe sau între agențiile de
      implementare.2


             2.1 Fonduri guvernamentale pentru sectorul locuirii
             2.1.1 Autoritățile centrale guvernamentale
      În prezent, există mai multe ministere care coordonează programe de locuire, fie direct, fie prin
      intermediul agențiilor subordonate sau descentralizate. Deşi MDRAP joacă un rol principal din
      perspectiva politicii și a finanțării, există de asemenea şi alte patru ministere implicate în finanțarea
      de inițiative în domeniul locuirii.

      MDRAP coordonează programele din domeniul locuirii direct, indirect prin intermediul Agenției
      Naționale pentru Locuințe (ANL), sau în colaborare cu Fondul Național de Garantare a Creditelor
      pentru Întreprinderi Mici și Mijlocii (FNGCIMM). Mai multe direcții distincte din cadrul MDRAP
      finanțează programe de locuire: există programe pentru izolare termică, consolidare seismică și
      construirea de locuințe sociale, fiecare coordonate de echipe diferite.




      1 Un exemplu ar consta din obligația consiliilor județene de a acoperi cheltuieli de asigurare a accesului la locuire persoanelor fizice, stipulată
      în dispozițiile Legii 116/2002, privind prevenirea și combaterea marginalizării sociale.
      2 De exemplu, programul pentru locuințe destinate tinerilor și cel pentru locuințe sociale, ambele având ca rezultate produse de locuire

      pentru grupuri „vulnerabile”.


2
                                                                                                    LOCUIREA ÎN ROMÂNIA:
                                                             Coordonarea fondurilor de la Bugetul de Stat și a celor Europene


Ministerul Finanțelor coordonează subvențiile acordate pentru finanțarea ipotecilor (Prima Casă);
Ministerul Muncii alocă subvenții de căldură prin intermediul agențiilor județene; în timp ce Ministerul
Mediului susține programul Casa Verde prin Agenția Națională de Mediu și birourile județene ale
acesteia. Ministerul Agriculturii și Dezvoltării Rurale finanțează lucrările de renovare și infrastructură
din zonele rurale prin Planul Național pentru Dezvoltare Rurală, și de asemenea supraveghează
punerea în aplicare a legii pentru alocarea terenurilor către tineri în zonele rurale.3

Repartizarea responsabilităților la nivelul diferitelor ministere, fiecare dispunând de propriul buget și
mandat, îngreunează coordonarea programelor în domeniul locuirii, atât la nivel central, cât și local,
iar acest fapt este exacerbat probabil de lipsa voinței politice de a descentraliza efectiv sectorul
locuirii, ca domeniu tematic de programare.


        2.1.2 Consiliile judeţene
Consiliile județene își păstrează rolurile de bugetare și îndatoririle specializate în domeniul locuirii
având la bază o serie de legi diferite. Principala obligație bugetară a consiliilor județene în domeniul
locuirii rezultă din Legea 116/2002 privind prevenirea şi combaterea marginalizării sociale, în baza
căreia consiliile județene susțin avansurile de plată la achiziționarea de locuințe sau acoperă costurile
de închiriere pentru grupuri vulnerabile. Un alt act normativ din domeniul asistenței sociale
autorizează consiliile județene să finanțeze și să gestioneze locuințe protejate și locuințe asistate. Cu
toate acestea, nu există nici un fel de monitorizare a acestui rol și nu sunt disponibile date în ceea ce
privește bugetele alocate sau impactul acestor cheltuieli.

De asemenea, consiliile județene asigură coordonare și asistență tehnică primăriilor în vederea
implementării de programe publice de investiții, cum ar fi reabilitarea termică, construirea de locuințe
sociale, etc. Acestea poartă responsabilitatea cu privire la ordonarea după prioritate a investițiilor
publice în localitățile din județele pe care le coordonează.

Este important de menționat, cu toate acestea, faptul că consiliile județene asigură mai puțin finanțare
proprie în îndeplinirea mandatului din domeniul locuirii; majoritatea finanțării provine de la bugetul
de stat.


        2.1.3 Consiliile locale
În conformitate cu Legea 114/1996, responsabilitatea pentru sectorul locuirii este divizată între
guvern și autoritățile locale (primării / consilii locale). Autoritățile locale au obligația de a asigura
locuințe sociale precum și terenuri racordate la utilități pentru alte proiecte de construire a locuințelor
finanțate de la guvern.

Construirea de locuințe sociale este finanțată, în România, în principal din bugetele municipale; un
anumit procent de finanțare suplimentară poate fi asigurată de la bugetul de stat, dar această situație
este rară. Există în mod evident o necesitate de a majora fondul existent de locuințe publice / sociale,
care nu a ținut pasul cu cererea locală tot în creștere, situație care se regăsește la întreg nivelul țării.
Cu toate acestea, resursele aflate la dispoziția autorităților locale pentru îndeplinirea acestei funcții
sunt reduse, în cel mai bun caz, din perspectiva competențelor tehnice, a resurselor monetare, precum
și a disponibilității de terenuri libere pentru amenajarea de noi locuințe sau clădiri publice pentru a fi
adaptate re-utilizării.

Există, de asemenea, o serie de provocări administrative în ceea ce privește funcționarea sectorului
de locuințe sociale. Dintre acestea, este esențială incapacitatea de întreținere a acestor clădiri,

3
    Legea 646/2002 privind sprijinul acordat de stat tinerilor din mediul rural.


                                                                                                                           3
LOCUIREA ÎN ROMÂNIA:
Coordonarea fondurilor de la Bugetul de Stat și a celor Europene


      deoarece chiriile nu sunt suficiente pentru acoperirea costurilor de întreținere. Cu alte cuvinte,
      construcția locuințelor sociale nu este doar costisitoare, dar reprezintă, în același timp, o pierdere netă
      pentru bugetele autorităților locale. În absența unor mecanisme juridice și financiare care să facă acest
      lucru posibil, autoritățile locale dispun de posibilități limitate de a dezvolta și gestiona locuințe sociale
      pentru grupuri vulnerabile în mod eficient din punct de vedere economic și responsabil din punct de
      vedere social.

      Mecanismele de raportare existente cu privire la bugetele municipale nu monitorizează investițiile
      realizate de către autoritățile locale în domeniul locuirii. De aceea este imposibil de evaluat care sunt
      alocările bugetare efective realizate pentru locuințe sociale la nivel național sau de evaluat chiar și
      deficitul cu care se confruntă autoritățile locale în îndeplinirea mandatului lor din domeniul locuirii.



           2.2 Fonduri UE pentru locuire
      Utilizarea finanțărilor UE în sectorul locuirii a fost relativ limitată ca dimensiune până la această dată.
      Majoritatea fondurilor UE au fost concentrate înspre eficiența energetică fie sub formă de proiecte de
      reabilitare termică prin Programul Operațional Regional (POR), fie pentru modernizarea centralelor
      termice din orașe prin Programul Sectorial Operațional de Mediu. Acest fapt reprezintă parțial un
      rezultat al deciziilor de programare adoptate de către GR în vederea ierarhizării fondurilor, dar reflectă
      în același timp obiectivele și domeniile de interes globale ale UE. Există, de asemenea, alte fonduri UE
      care nu au legătură cu domeniul locuirii și care au fost alocate pentru modernizarea infrastructurii,
      cum ar fi extinderea utilităților, drumurilor, utilităților publice etc.

      Pentru următoarea perioadă de programare (2014-2020), două tipuri de investiții în domeniul locuirii
      sunt eligibile prin POR: construirea de locuințe sociale în cadrul Axei 9 și construirea și reabilitarea
      locuințelor protejate și asistate în cadrul Axei 8. În plus, există investiții în reabilitarea termică a
      locuințelor ce vor continua din perioada de programare precedentă.



           2.3 Alte surse de finanțare
      Legislația existentă stipulează două instrumente specifice pentru atragerea de fonduri destinate
      locuirii: un procent de 2% din fondul de privatizare (în conformitate cu art. 44 din Legea 10/2001) și
      suprataxă fiscală pentru locuințe, altele decât cele utilizate drept domiciliu (în conformitate cu Codul
      Fiscal și dispozițiile art. 13 din Legea 116/2002.

      Restituirea accelerată a locuințelor naționalizate în urma aplicării Legii nr. 112/1995 (pentru
      reglementarea situaţiei juridice a unor imobile cu destinaţia de locuinţe, trecute în proprietatea
      statului) a condus la o creștere a presiunii asupra autorităților publice pentru de oferi locuințe pentru
      familiile care se confruntă cu posibilitatea evacuării. În consecință, s-a constituit Fondul pentru
      locuințe sociale, finanțat din 2% din veniturile provenind din privatizare. Fondul urma să asigure
      finanțarea pentru construirea de locuințe sociale pentru familiile evacuate - prioritate având
      gospodăriile al căror venit se află sub nivelul venitului mediu național, precum și persoanele cu
      handicap și pensionarii. Cu toate acestea, deși veniturile din privatizare au fost considerabile încă de
      la începutul anilor 2000, această prevedere nu a fost aplicată până în anul 2007.4 O comisie
      parlamentară, care a investigat punerea în aplicare a Legii nr. 112/1995, a informat că prevederile legii
      nu au fost puse în aplicare din cauza neconformității și a contradicțiilor dintre diferite acte normative,

      4Notele Comisiei parlamentare de anchetă pentru investigarea și clarificarea cheltuielilor Fondului pentru Locuințe Sociale, constituit pe
      baza unui procent de 2% din veniturile obținute din privatizare, conform Hotărârii Parlamentului nr. 52/2007.


4
                                                                                  LOCUIREA ÎN ROMÂNIA:
                                           Coordonarea fondurilor de la Bugetul de Stat și a celor Europene


precum și din cauza lipsei de solicitări de sprijin bugetar din partea autorităților locale. În prezent nu
sunt disponibile date oficiale cu privire la sumele alocate pentru locuințele sociale ca urmare a punerii
în aplicare a acestei legi.

Suprataxa anuală înființată prin Legea 116/2002, aplicabilă proprietarilor ce dețin mai multe locuințe,
are de asemenea o serie de restricții. În primul rând, dispoziția este discriminatorie deoarece se aplică
numai persoanelor fizice și nu celor juridice. În al doilea rând, nu există nici un mecanism specific
pentru implementarea acestei dispoziții juridice. Conform prevederilor Codului Fiscal (Art. 252),
persoanele fizice ce dețin două sau mai multe locuințe suportă o suprataxă de 65% pentru primul
imobil, cu excepția locuinței de rezidență, o suprataxă de 150% pentru al doilea imobil, și 300% pentru
al treilea și orice imobil suplimentar. Cu toate acestea, nu există nici un mecanism exact care să asigure
că fondurile încasate din această suprataxă sunt rezervate pentru investițiile în locuire, așa cum prevăd
obligațiile rezultate din Legea 116/2002.



III. PROPUNERE DE ÎNFIINŢARE A FONDULUI
     NAŢIONAL PENTRU LOCUIRE

    3.1 Principalele caracteristici și avantaje ale Fondului
        Național pentru Locuire (FNL)
Așa cum am arătat în secțiunea anterioară, sectorul locuirii în România se confruntă cu o serie de
dificultăți în ceea ce privește rolul sectorului public: lipsa coordonării dintre și fragmentarea rolurilor
și a responsabilităților între agențiile guvernamentale; inconsecvențele în alocările bugetare; și
inexistența evaluării impactului și a monitorizării programelor. Se propune înființarea unui Fond
Național pentru Locuire (FNL) ce va servi drept sursă centralizată a susținerii guvernamentale în
domeniul locuirii prin asistență financiară specifică coordonată cu obiectivele Strategiei Naționale
pentru Locuire ce urmează a fi elaborată în România. Acest fond va reprezenta o agenție de finanțare:
responsabilitatea pentru elaborarea politicilor va rămâne în continuare în competența MDRAP. Fondul
va colecta fonduri de la stat, UE, alți finanţatori și posibil fonduri din sectorul privat și va consta din
mai multe oportunităţi de finanțare ce pot fi accesate de sectorul privat și public. Obiectivul global ar
consta din creșterea disponibilității de locuințe la calitate decentă, sigure, eficiente din punct de
vedere energetic, accesibile ca preț. Acesta ar putea fi destinat locuințelor, pentru chirie sau
achiziționare, sau modernizării imobilelor sau cartierelor rezidențiale.

FNL ar armoniza, la nivel central, inițiativele din domeniul locuirii cu alte proiecte (ex.: îmbunătățirea
infrastructurii, măsuri sociale etc.), ar ajuta la coordonarea seriei actuale de programe disparate și
fragmentate (ex.: construirea de locuințe sociale, consolidarea clădirilor deteriorate) și va permite
alocarea corespunzătoare a fondurilor către programele din domeniul locuirii ce acoperă întregul
spectru – de la programe exclusiv publice la PPP și la intervenții exclusiv private în construirea de
locuințe.

FNL ar avea două caracteristici principale:
- Fluxuri integrate de venituri: acestea ar putea include venituri dedicate, cum ar fi alocarea
   automată a impozitelor pe imobile, a unei cote din impozitele pe transferul de proprietate, a
   impozitului specific pe venit, sau a unui impozit specific pe bunuri (ex.: ciment). În plus, ar acționa
   sub formă de coș de colectare pentru a aduce laolaltă fondurile provenind din alocările bugetare
   anuale de la autoritățile centrale guvernamentale, fonduri UE (din cadrul POR), fonduri de la alți
   donatori și posibil anumite contribuții ale autorităților locale. Ar putea fi avute în vedere și a lte


                                                                                                              5
LOCUIREA ÎN ROMÂNIA:
Coordonarea fondurilor de la Bugetul de Stat și a celor Europene


              fluxuri de venituri pentru a asigura o platformă solidă ce va favoriza investițiile pe termen lung în
              sectorul locuirii.5
      -       O platformă administrativă unică și autonomă pentru a asigura co-finanțare, garanții și granturi,
              în funcție de necesități, printr-o varietate de oportunităţi de finanțare dedicate pentru acoperirea
              nevoilor cuprinzătoare din cadrul sectorului locuirii. Pornind de la evaluarea în sectorul locuirii
              realizată prin prezentul proiect, acestea ar putea include:
              o Co-finanțare pentru autoritățile locale / ANL în vederea realizării de consolidare seismică;
              o Co-finanțare pentru autoritățile locale, asociații de proprietari și persoane fizice în vederea
                   modernizării caselor și cartierelor vechi și/sau istorice;
              o Co-finanțare pentru asociații de proprietari și persoane fizice în vederea construirii /
                   modernizării locuințelor;
              o Co-finanțare pentru autoritățile locale în vederea construirii / modernizării de locuințe publice
                   (sociale, de necesitate);
              o Co-finanțare pentru autoritățile locale și agenții de termoficare în vederea creșterii eficienței
                   energetice a sistemelor de termoficare precum și pentru locuințe;
              o Garanții de creditare / granturi parțiale pentru cumpărătorii și chiriașii de locuințe cu venituri
                   mici;
              o Credite / scutiri fiscale la împrumuturile pentru construcții de la bănci private către
                   dezvoltatorii de locuințe accesibile ca preț;
              o Granturi / subvenții pentru procentul de 20% cu veniturile cele mai mici în vederea
                   modernizării, construirii sau închirierii de locuințe.

      Dezvoltarea FNL ar putea fi etapizată: s-ar putea începe, de exemplu, cu una sau două arii de finanțare
      ‘pilot’ ce reprezintă zone de prioritate (de exemplu, co-finanțare acordată asociațiilor de proprietari
      pentru consolidare seismică și modernizarea construcțiilor) și ulterior s-ar putea proceda la extindere
      pentru a include în timp celelalte arii de finanțare.

      Printre avantajele FNL s-ar număra:
      - Administrare eficientă. Fondul ar reprezenta un punct de atenție centrală în sectorul locuirii, ce
          va concentra aporturi din domenii diferite pentru locuire (finanțare, infrastructură, teren,
          transport) și administrare unificată ce va stabili un punct unic de contact pentru colaborarea cu
          autoritățile locale.
      - Implicare susținută în sectorul locuirii. Fondul ar asigura investiții pe termen lung printr-o
          instituție stabilă.
      - Canal de coordonare între toate nivelurile de conducere. Fondul ar asigura o relație clară între
          consiliile, consilii județene și guvernul central pentru asigurarea de locuințe accesibile ca preț, în
          vederea atingerii obiectivelor din Strategia Națională pentru Locuire (ce urmează a fi elaborată ).
      - Valorificarea mai multor canale de finanțare. Fondul ar putea valorifica finanțare de la toată
          gama actorilor interesați într-o singură platformă, de la sectorul exclusiv public până la sectorul
          exclusiv privat.
      - Extinderea ofertei de locuințe accesibile ca preț, inclusiv locuințe de închiriat (publice și private).
          Renovarea locuințelor vacante, construirea de noi locuințe publice și renovarea locuințelor
          ocupate dar deteriorate ar aduce un nou focus pe locuințele de închiriat la prețuri accesibile care,
          pentru multe familii cu venituri mici, ar putea reprezenta soluția cea mai viabilă din punct de
          vedere economic pentru satisfacerea nevoilor locative ale acestora.
      - Platformă comună pentru intervenții. Fondul ar asigura o platformă comună pentru investiții în
          locuințele de patrimoniu, eficiență energetică și alte arii de intervenție care necesită de altfel
          coordonarea între mai multe ministere cu atribuții în domeniul culturii, mediului, finanțelor etc.



      5
          Sursele de finanțare ar necesita asigurare și testare în etapa pilot.


6
                                                                                   LOCUIREA ÎN ROMÂNIA:
                                            Coordonarea fondurilor de la Bugetul de Stat și a celor Europene


-   Punerea în comun și valorificarea de fonduri colectate din surse diferite. Aducerea laolaltă a
    surselor bugetare de la diferite ministere de resort precum și alte entități va permite realizarea de
    investiții tot mai mari și cu impact mai semnificativ.
-   O mai bună monitorizare și evaluare. Centralizarea tuturor finanțărilor din domeniul locuirii într-
    un singur cadru administrativ și financiar, cu condiția să fie realizat corespunzător, ar putea
    permite o mai bună colectare și monitorizare de date pentru informarea deciziilor de politică
    publică și creșterea impactului.
-   Centralizarea experienței de specialitate în domeniul bugetării și elaborării programelor. FNL ar
    reprezenta un rezervor de expertiză pentru investiții specifice în locuire, inclusiv expertiză de lucru
    cu diversele ministere de resort și autorități locale.
-   Implementarea Strategiei Naționale pentru Locuire. FNL ar reprezenta un instrument esențial în
    mobilizarea și direcționarea de fonduri către obiectivele specificate în Strategia Națională pentru
    Locuire (ce urmează a fi elaborată).



    3.2 Exemple de Fonduri pentru locuire din alte țări
    3.2.1 Statele Unite ale Americii – Fonduri de sprijin pentru locuire
Există două niveluri ale Fondurilor pentru Locuire în Statele Unite ale Americii; un Fond Național de
Sprijin pentru Locuire care a fost înființat în baza legii pentru locuire și recuperare economică din 2008,
dar care încă nu funcționează la capacitate maximă, și Fonduri de Sprijin pentru Locuire, la nivel statal
mai mic sau chiar la nivel de comitat alimentat din surse continue dedicate de fonduri publice care
sprijină conservarea și producția de locuințe accesibile ca preț și creșterea oportunităților pentru
familii și persoane fizice de a accesa locuințe decente, la prețuri accesibile. Fondurile de Sprijin pentru
Locuire, la nivel statal sau de comitat schimbă în mod sistematic finanțarea pentru locuințe accesibile
ca preț din alocările bugetare anuale către angajamente pentru veniturile publice dedicate. Deși
Fondurile de Sprijin pentru Locuire pot reprezenta simultan un depozitar pentru donații private,
acestea nu reprezintă parteneriate public-private, și nici nu primesc fonduri purtătoare de dobândă și
alte câștiguri.

Începând cu anul 2009, existau un număr de până la 700 Fonduri de Sprijin pentru Locuire în SUA,
multe dintre acestea de mici dimensiuni (sub 5 milioane USD) cu competențe diferite. Fiecare Fond de
Sprijin are obiective și ținte diferite în funcție de nevoile populației locale și de preferințele politice.
Fiecare jurisdicție poartă responsabilitatea stabilirii modului în care sunt utilizați banii Fondurilor de
Sprijin pentru Locuire și a persoanelor care se califică pentru finanțare. Activitățile finanțate pot
include construcții de locuințe noi, achiziții sau lucrări de reabilitare. Fondurile pot susține, de
asemenea, locuințe de tranziție și asistență pentru cumpărătorii de locuințe cu venituri reduse și
medii, cum ar fi ajutor pentru avans, informare, consiliere, reparații de urgență, împrumuturi pentru
cheltuieli de proiectare ale dezvoltatorilor de locuințe, sau subvenții pentru chirii.

Fondurile de Sprijin pentru Locuire vizează, în general, gospodăriile cu câștiguri egale sau mai mici de
80% din venitul mediu al zonei, cu toate că unele pot finanța exclusiv proiecte pentru persoane fără
adăpost sau pentru persoane cu venit mai mic de un nivel minim specificat. Proiectele finanțate
trebuie, în general, să rămână la un nivel accesibil al prețului pentru o perioadă stabilită de ani. Aceste
cerințe și preferințe pot fi stabilite prin legislația de autorizare sau de către organismul administrativ
local. În timp, pe măsură ce necesitățile de locuire ale unei anumite populații locale s-ar putea
schimba, reglementările unui Fond de Sprijin se pot adapta pentru a satisface obiective și ținte noi.




                                                                                                               7
LOCUIREA ÎN ROMÂNIA:
Coordonarea fondurilor de la Bugetul de Stat și a celor Europene


      Fondul Național de Sprijin pentru Locuire este un program permanent cu sursă dedicată de finanțare,
      ce nu face obiectul unor procese anuale de atribuire. Fondul se adresează în majoritate persoanelor
      care închiriază; Cel puțin 90% din fonduri trebuie folosite pentru construirea, conservarea, reabilitarea
      sau gestionarea locuințelor de închiriat. Fondul se adresează gospodăriilor cu venituri extrem de
      reduse, astfel încât cel puțin 75% din fondurile pentru locuințe de închiriat trebuie să fie acordate
      gospodăriilor cu venituri extrem de mici, toate celelalte fonduri fiind destinate gospodăriilor cu
      venituri foarte mici. Până la 10% din fonduri pot fi utilizate pentru activități destinate proprietarilor
      locuințe, cumpărători aflați la prima locuință, inclusiv construcție, conservare și reabilitare; Sprijin
      pentru avans; Asistență pentru costul tranzacției; Și asistență pentru reducerea dobânzii.


          3.2.2 Australia – Fondul pentru locuințe la prețuri accesibile
      Fondul pentru locuințe la prețuri accesibile reprezintă o investiție pe termen de cinci ani a Guvernului
      Australian în valoare de 400 milioane USD, ce ajută la reducerea costurilor de achiziție a unei locuințe
      noi.

      Fondul are în vedere atenuarea a două bariere semnificative pentru creșterea ofertei de locuințe
      accesibile ca preț:
      - Costul de 'deținere' suportat de dezvoltatori ca urmare a unor perioade îndelungate de planificare
          și aprobare.
      - Costurile de infrastructură, cum ar fi amplasarea conductelor de apă, canalizare, transport și
          înființarea de parcuri.

      Fondul acordă granturi către stat, guverne teritoriale și locale pentru a colabora împreună cu sectorul
      privat în vederea reducerii costurilor aferente infrastructurii și planificării în sectorul locuirii, și pentru
      a transfera economiile către utilizatorii finali.


          3.3 Organizarea şi administrarea FNL
          3.3.1 Structură și administrare
      Plasarea FNL în subordinea cabinetului Prim-ministrului poate poziţiona mai bine Fondul pentru
      ghidarea şi coordonarea lucrărilor inter-ministeriale. Totuşi, FNL va trebui să folosească expertiza şi
      capacitatea tehnică a MDRAP. Deşi Fondul va fi gestionat la nivel naţional de o entitate instituţională
      distinctă se intenționează ca acesta să aibă o prezenţă regională puternică pentru a asigura interfaţa
      cu autorităţile locale care reprezintă în prezent punctul principal de asigurare a locuinţelor sociale.

      În contextul unei viitoare Strategii pentru Locuire, rolul Agenției Naționale pentru Locuințe ar suferi o
      serie de modificări și s-ar axa în principal pe consolidarea imobilelor împotriva riscului seismic și
      susținerea consiliilor locale pentru a veni în întâmpinarea nevoilor de locuințe ale comunităților
      marginalizate. În ceea ce privește Fondul, ANL ar asigura asistență tehnică autorităților locale în
      structurarea tranzacțiilor cu persoane interesate din sectorul privat. Apoi, Fondul ar asigura finanțare,
      în funcție de necesități. Fondul nu va fi implicat direct în tranzacţiile PPP ca atare. În cazul continuării
      programului Prima Casă, acesta ar putea funcţiona în paralel cu unele dintre iniţiativele din cadrul
      acestui Fond.

      Finanțarea acordată autorităților locale de către FNL poate fi co-finanțată. Procentul de co-finanțare
      poate fi stabilit în funcție de urgența intervenției în domeniul locuirii și de capacitatea de cofinanțare
      – de exemplu, contribuții mai însemnate din partea primăriilor cu venituri mai mari.




8
                                                                                   LOCUIREA ÎN ROMÂNIA:
                                            Coordonarea fondurilor de la Bugetul de Stat și a celor Europene


    3.3.2 Piloni de finanțare propuși în cadrul FNL
După cum se arată în Figura 1, Fondul propus ar fi compus din nouă piloni de finanțare, fiecare
destinată unui anumit tip de nevoie de investiții și unei zone tematice de intervenţie. Aceasta este o
ilustrare conceptuală: Pot fi combinați doi sau mai mulți piloni de finanțare, sau numărul acestora
poate fi extins; conceptul specific ar Fondului ar fi stabilit ca urmare a unui studiu de fezabilitate
aprofundat înainte de punerea în funcțiune. De asemenea, studiul de fezabilitate ar stabili etapizarea;
de exemplu, FNL poate demara cu o serie de proiecte demonstrative ce țin de diferiți piloni de
finanțare, sau chiar doar câțiva piloni de finanțare “pilot”, în zonele cu prioritate pentru primii câțiva
ani și apoi, în funcție de experiență, se pot dezvolta și adăuga noi piloni suplimentari, în timp.

    (1) Pilonii de finanțare 1, 2 și 3 din Figura 1 oferă asistență financiară prin programele
        implementate la nivel național, și includ garanții, co-finanțare și stimulente fiscale pentru
        construcția și achiziția de locuințe accesibile ca preț, precum și consolidare seismică a
        imobilelor nesigure cu destinația de locuințe.

Pilonul 1: Sprijin pentru dezvoltatorii de locuinţe accesibile ca preţ prin stimulente fiscale (scutire de
TVA etc.). Acesta ar putea include toți dezvoltatorii din sectorul privat de locuințe pentru venituri mici
sau la prețuri accesibile, inclusiv cooperative de locuințe, pentru construirea de locuințe accesibile ca
preț pentru vânzare sau închiriere (atât la prețul pieței, cât și locuințe sociale destinate închirierii sau
vânzării).

Pilonul 2: Sprijin pentru cumpărătorii de locuinţe accesibile ca preţ. Această asistență ce vizează
cumpărătorul ar putea canaliza subvenții pentru finanțare de locuințe sub formă de garanții prin
instrumentele existente, cum ar fi programul Prima Casă.

Pilonul 3: Consolidarea seismică. Această asistență ar putea fi oferită sub formă de co-finanțare
acordată ANL sau autorităților locale în vederea finanțării pentru consolidarea structurilor cu risc
seismic identificate în cadrul Strategiei pentru reducerea riscului seismic propuse. Ținând cont de
costul ridicat al lucrărilor de consolidare, mare parte a costului (80-90%) se previzionează a fi co-
finanțat de Fond, în special cu privire la clădirile cu Clasă I de risc seismic. Proiectele pot fi
implementate fie de către ANL, fie de către autoritățile locale.

Contribuțiile proprietarilor ar constitui 10-20% din costul total de consolidare, în timp ce sarcina
costului ar fi împărțită proporțional la nivelul tuturor proprietarilor de locuințe. Cu toate acestea, este
foarte important de menționat, se vor lua precauții pentru ca aceasta să nu impună sarcini
disproporționate proprietarilor săraci de locuințe care trăiesc în imobilele respective. În acest sens,
valoarea contribuțiilor din partea gospodăriilor rezidente ar trebui suplimentată cu granturi pentru
persoanele ce realizează câștiguri mai mici decât venitul mediu: De exemplu pentru gospodăriile care
se încadrează în procentul de venituri 0-30, valoarea contribuției nu ar trebui să depășească 10% din
venitul gospodăriei, iar orice sumă datorată peste această limită ar trebui suplimentată printr-un grant
din Fondul pentru Locuire (în cadrul Pilonului 9). În mod similar, pentru gospodăriile aflate în centila
de venituri 30-50, contribuţia nu trebuie să depăşească 15% din venitul gospodăriei; orice sumă care
depăşeşte acest nivel trebuie completată printr-un grant. Există aşteptarea ca gospodăriile cu câştiguri
aflate deasupra veniturilor mediane să-şi plătească contribuţia în întregime, fără nici un alt element
de subvenţie. Acest tip de subvenție progresivă va asigura că toți proprietarii își achită cota din costul
consolidării și, în același timp, direcționează asistența financiară specială pentru persoanele care au
cea mai mare nevoie de ea.




                                                                                                               9
LOCUIREA ÎN ROMÂNIA:
Coordonarea fondurilor de la Bugetul de Stat și a celor Europene
     Figura 1. Fondul Naţional pentru Locuire propus




10
                                                                                     LOCUIREA ÎN ROMÂNIA:
                                              Coordonarea fondurilor de la Bugetul de Stat și a celor Europene


Contribuția gospodăriei rezidente ar putea lua forma unui împrumut fără dobândă (cum se întâmplă
în cazul programului actual de consolidare seismică). În ceea ce privește proprietățile cu potențial
comercial sau alt potențial de monetizare, sectorul privat ar putea fi încurajat să participe prin
stimulente cum ar fi scutiri fiscale etc.

Consolidarea seismică va impune, în primul rând, asigurarea de adăpost provizoriu, sub formă de
locuințe de necesitate, sau mecanisme alternative cum ar fi vouchere (cupoane) pentru chirie. Aceste
vouchere sunt prezentate mai în detaliu în Pilonul 7. Cu toate acestea, este important de făcut
distincția între voucherele destinate persoanelor relocate temporar, în vederea realizării de lucrări de
reabilitare seismică și cele oferite persoanelor eligibile pentru locuințe sociale sau în alte scopuri. În
situația consolidării seismice, voucherul (sau locuința de necesitate) ar trebui oferit, în mod ideal,
tuturor locatarilor – aceasta va reprezenta un stimulent major pentru mutare. Cu toate acestea, poate
fi concepută sub formă de subvenție progresivă – de exemplu, persoanele ce realizează câștiguri sub
venitul mediu ar putea primi un voucher echivalent cu 100% din chiria standardizată pe piață;
Persoanele cu venituri cuprinse în procentul 50-75 ar putea primi un voucher echivalent cu 50% din
chiria standardizată pe piață; Iar persoanele cu venituri cuprinse în primele 25% ar putea primi un
voucher echivalent cu 25% din chiria standardizată pe piață.

            Tabelul 3.1 Schema de subvenții propusă (orientativă) pentru consolidare seismică

                Procent                   Costul consolidării           Costul relocării provizorii
                venituri         Contribuția        Componentă          Componentă grant
                                 proprietarilor     grant               (valoarea voucherului)
                0-30             10% din VG         ‘X’ – 10%(VG)       100%(CSP)
                31-50            15% din VG         ‘X’ – 15%(VG)       100%(CSP)
                51-75            ‘X’                0                   50%(CSP)
                76-100           ‘X’                0                   25%(CSP)

            Notă:
            - “X” indică procentul din costurile de consolidare pentru fiecare locuință
                individuală. Acesta reprezintă o cotă din cuantumul total la costurilor de
                consolidare a imobilului, fără co-finanțare de la bugetul de stat. Este calculat prin
                împărțirea sumei la cota procentuală a suprafeței de locuit deținută de fiecare
                gospodărie
            - CSP: Chiria standardizată pe piaţă
            - VG: Venitul gospodăriei

            Acestea reprezintă valori orientative pentru prezentarea unei idei generale.
            Calculul subvenției poate fi perfecționat în continuare prin calcul progresiv linear,
            iar nu sub formă de ‘bloc’.

    (2) Al doilea grup al pilonilor de finanțare (pilonii 4-6) reprezintă asistență pentru locuire
        destinată beneficiarilor cu venituri mici și medii prin programe administrate de autoritățile
        locale. Acestea includ asistență sub formă de co-finanțare și garanții de creditare pentru
        programele de izolare termică și modernizarea clădirilor și cartierelor vechi.

Pilonul 4: Creșterea eficienței energetice la imobilele cu funcțiune rezidențială. Având în vedere că
fondurile UE (POR și POS Mediu) acoperă în prezent eficiența energetică în imobilele rezidențiale,
această fereastră ar putea canaliza fondurile suplimentare spre zonele care nu sunt acoperite
corespunzător din fondurile UE – de exemplu, izolarea pentru locuințe individuale, clădiri de
patrimoniu (care necesită lucrări mai sofisticate) etc. Pe termen mai lung, această fereastră ar putea
centraliza întreaga finanțare pentru eficiență energetică și lucrări de izolare termică, din fonduri UE și




                                                                                                             11
LOCUIREA ÎN ROMÂNIA:
Coordonarea fondurilor de la Bugetul de Stat și a celor Europene


      guvernamentale strânse laolaltă pentru a facilita o mai bună coordonare și monitorizare a lucrărilor
      respective.

      Pilonul 5: Activităţi de îmbunătăţire a vechiului fond de locuințe (inclusiv clădiri istorice). Lucrările de
      reabilitare ar putea cuprinde zone comune și reparații structurale la blocurile vechi cu multe etaje din
      perioada comunistă sau clădiri de patrimoniu care necesită intervenții mai complexe. Este important
      să se facă legătura dintre reparațiile din spațiile publice și lucrările de izolare termică. Reparațiile ar
      trebui realizate înainte de izolarea termică; accesarea fondurilor UE ar putea fi condiționate de lucrări
      de consolidare prealabile. În prezent, se remarcă o lipsă de conștientizare în ceea ce privește legislația
      ce impune asociațiilor de proprietari să întrețină zonele comune din clădiri. Noua lege privind
      asociațiile de proprietari care se află în dezbatere publică reafirmă cu mai multă forță această obligație
      de întreținere, reparații, reabilitare și modernizare a spațiilor comune în sarcina asociațiilor. Această
      lege trebuie diseminată și pusă în aplicare la scară mai largă astfel încât proprietarii de locuințe să își
      poată asuma în comun responsabilitatea pentru spațiile comune.

      Această fereastră din cadrul Fondului ar putea include co-finanțarea pentru asociații de proprietari și
      cooperative de locuințe în vederea reabilitării imobilelor vechi rezidențiale. De exemplu, co-finanțarea
      ce acoperă 50-80% din cheltuielile de reparații poate fi acordată asociațiilor de proprietari care
      întrunesc anumite criterii de eligibilitate. Contribuția asociațiilor (20-50% din cheltuielile de reparații)
      poate proveni din rezerve de numerar ale asociației, dacă există, sau printr-un împrumut de la o bancă
      comercială garantat de FNL. Granturi suplimentare pot fi acordate gospodăriilor celor mai sărace – de
      exemplu, persoanelor care realizează câștiguri sub venitul mediu, pentru a asigura că sarcina costului
      pentru locuință, utilități și contribuția lunară pentru reabilitare nu depășește 30-40% din venitul lunar.
      Această situație este similară co-finanțării, garanției pentru credit și schemei de grant recomandate
      mai sus pentru asociații de proprietari care realizează consolidare seismică.

      Clădirile de patrimoniu au beneficiat de finanțare publică redusă până la această dată. Ministerul
      Culturii asigură asistență de finanțare pentru reabilitarea clădirilor istorice publice. Cu toate acestea,
      nu există în prezent nici un fel de asistență de finanțare pentru clădirile istorice deținute în proprietate
      privată. Numeroase astfel de clădiri istorice din România sunt părăsite ca urmare a lipsei de
      întreținere. În anumite situații, imobilele au fost abandonate ani la rând, iar proprietarii nu pot fi
      identificați. În alte cazuri, imobilele sunt neglijate pur și simplu deoarece proprietarul nu își poate
      permite cheltuielile de reparații. Uneori sunt raportate acte de vandalism a clădirilor istorice, ruinate
      în așa fel încât valoarea terenului pe care acestea sunt situate să poată fi valorificată prin construirea
      de noi blocuri moderne. Asemănător asistenței de finanțare pentru blocurile vechi din perioada
      comunistă, sprijinul FNL pentru reabilitarea clădirilor istorice private rezidențiale ar putea fi furnizat
      sub formă de co-finanțare împreună cu granturi acordate persoanelor sărace, pentru a reduce bariera
      de cost. FNL ar putea de asemenea acorda asistență tehnică proprietarilor structurilor respective, în
      ceea ce privește aspecte de proiectare și implementare.

      Pilonul 6: Reabilitarea cartierelor istorice. În cazul cartierelor istorice, autoritățile locale își pot asuma
      responsabilitatea de coordonare și implementare a îmbunătățirilor la nivelul cartierelor – de exemplu,
      asfaltarea străzilor, instalarea de corpuri de iluminat stradal și restaurarea fațadelor. Acest aspect este
      deosebit de relevant în cazul cartierelor istorice. Această fereastră din cadrul FNL ar putea oferi
      autorităților locale co-finanțare pentru realizarea acestor îmbunătățiri.

          (3) Al treilea grup al pilonilor de finanțare are în vedere grupurile cu veniturile cele mai reduse și
              investițiile în locuințe publice (locuințe sociale și de necesitate), modernizarea zonelor
              neracordate la utilități și granturi și alocații acordate gospodăriilor sărace pentru domeniul
              locativ.




12
                                                                                    LOCUIREA ÎN ROMÂNIA:
                                             Coordonarea fondurilor de la Bugetul de Stat și a celor Europene


Pilonul 7: Construirea de locuințe publice (sociale) și vouchere (cupoane) de chirie. Există un mare
potențial pentru ca autoritățile locale sau ANL să modernizeze sau repună în funcțiune clădirile publice
existente prin PPP și Acorduri de Dezvoltare (AD) spre a fi folosite ca locuințe publice. Acest proces
poate începe cu realizarea unui inventar complex al activelor publice relevante urmată de o Strategie
de Administrare a Activelor ce identifică imobilele publice cele mai adecvate a fi convertite în locuințe
sociale. Această fereastră din cadrul FNL poate oferi apoi autorităților locale co-finanțare în vederea
asistenței pentru restaurarea sau conversia acestor imobile publice în locuințe publice.

În plus, această fereastră poate oferi co-finanțare autorităților locale sau ANL în vederea acordării de
vouchere de chirie beneficiarilor eligibili. Voucherele de chirie ar putea prezenta relevanță deosebită
în situațiile în care construirea de noi locuințe publice (locuințe sociale sau de necesitate) nu este
fezabilă din rațiuni logistice sau financiare. După cum s-a arătat la Pilonul 3, programul de vouchere
de chirie ar putea reprezenta un instrument ideal pentru relocarea provizorie a gospodăriilor ce trăiesc
în imobile cu risc seismic. Valoarea reprezentativă a subvenției pentru programul de voucher ce
vizează consolidarea seismică (dezbătută la Pilonul 3) diferă ușor față de cea pentru accesul la locuințe
sociale. În situația locuințelor sociale, cuantumul chiriei acoperit de voucher poate consta dintr-o
subvenție progresivă destinată celor care au cea mai mare nevoie – de exemplu, 100% din chiria
standardizată pe piață stabilită pentru gospodăriile din procentul de venit 0-30; și 80-90% pentru
gospodăriile din procentul de venit 30-50. În cazul în care câștigurile gospodăriei depășesc venitul
mediu, aceasta nu este eligibilă.

             Tabelul 3.2 Schema de subvenții (orientativă) propusă pentru vouchere de chirie

             Procent venituri                 Contribuția                  Componentă grant
                                              proprietarilor               (valoarea
                                                                           voucherului)
             0-30                          0% of VG                        1 (CSP)
             31-50                         10-20% din VG                   SMR – 10-20%(VG)
             51-100                        Nu se aplică                    Neeligibilă
            Notă:
            - CSP Chiria standardizată pe piaţă
            - VG: Venitul gospodăriei

            Acestea reprezintă valori orientative pentru prezentarea unei idei generale. Calculul
            subvenției poate fi perfecționat în continuare prin calcul progresiv linear, iar nu sub
            formă de ‘bloc’.

Pilonul 8: Modernizarea zonelor dezavantajate (urbane şi rurale). Finanțarea din această fereastră ar
trebui să fie destinată proiectelor de modernizare la nivel de cartier din comunitățile sărace. În
prezent, există o axă complementară în cadrul POR cu interes similar (Axa 9, bazată pe Dezvoltare
Locală Plasată sub Responsabilitatea Comunității – DLRC). Cu toate acestea, axa se referă numai la
anumite tipuri de așezări. Însă așezările informale nu pot beneficia, în general, de fonduri UE deoarece,
în general, beneficiarii potențiali nu dispun de documente juridice, prin urmare nu pot fi urmărite în
mod formal. Modernizarea unor astfel de așezări informale necesită mecanisme de implementare mai
flexibile și personalizate, ce pot fi aplicate în cadrul Pilonului 8 sub formă de co-finanțare acordată
autorităților locale.

Pilonul 9: Construcţia sau modernizarea locuinţelor individuale. Cheltuielile realizate din această
fereastră pot consta din granturi și alocații mici pentru locuințe destinate gospodăriilor sărace, care
cheltuiesc mai mult de un anumit procent din venitul realizat pe locuință. Acestea ar putea include
granturi sau alocații pentru gospodăriile sărace care trăiesc în clădiri multifamiliale supuse activității
de consolidare seismică, sau modernizate în alt fel din perspectiva eficienței energetice sau cărora li


                                                                                                             13
LOCUIREA ÎN ROMÂNIA:
Coordonarea fondurilor de la Bugetul de Stat și a celor Europene


      se aduc alte îmbunătățiri generale. După cum am arătat mai sus, valoarea grantului / alocației ar trebui
      să acopere toate cheltuielile cu locuința care depășesc 10-15% din venitul gospodăriei pentru
      gospodăriile din procentul de venit 0-30.

      Această fereastră ar putea acoperi de asemenea finanțarea pentru asistență de proiectare / autorizare
      și tehnică în procesele de construire, inclusiv asistență la achiziționarea materialelor de construcție.
      Beneficiarii cu venituri mici ar putea realiza construcții mai bune, mai sustenabile și în mod legal cu
      asemenea asistență de finanțare – de exemplu, cu asistență tehnică, ar putea fi instruiți pentru a ține
      cont de riscurile seismice sau de particularități ale terenului / topografice și pot alege materiale mai
      sustenabile.


           3.3.3 Finanțare pentru FNL
      Fondul Național pentru Locuire va îndeplini o funcție socială și, prin urmare, va necesita fonduri
      publice. Cu toate acestea, pentru a dezvolta cu succes o strategie de investiții pe termen lung
      multianuală pentru domeniul locuirii, are nevoie de independență față de procesul politic și surse de
      finanțare stabile. Alocările bugetare anuale poate că nu favorizează investițiile pe termen lung, ținând
      cont de fluctuațiile anuale ale acestora.

      Tipurile de fluxuri de venituri care ar putea fi avute în vedere cuprind:
      - Alocare bugetară directă;
      -    Finanțare din partea organismelor internaționale (ex.: UE, Banca Mondială);
      -    O parte din impozitele pentru transfer de proprietate și impozite locale pe imobile6;
      -    Emiterea de obligațiuni de către fond, pe bază de fluxuri garantate de venit din proprietățile
           închiriate;
      -    Venituri din active publice (ex.: chirii pe proprietăți publice);
      -    Comisioane de garantare;
      -    Impozite dedicate pe bunuri, precum ciment sau alte materiale de construcție, în cazul cărora
           orice efect negativ al unor prețuri mai mari s-ar compensa prin volum mai mare de afaceri.

      În ceea ce privește canalizarea fondurilor UE înspre eforturile din domeniul locativ prin intermediul
      FNL, o serie de aspecte trebuie avute în vedere:

      -    Complementaritate între fonduri de stat și UE. Ținând cont de faptul că elaborarea Programului
           Operațional Regional pentru perioada de programare actuală s-a încheiat, alocări noi ar necesita
           acțiuni de revizuire. În ceea ce privește domeniile tematice, în mod potențial patru dintre cei nouă
           piloni propuși în cadrul FNL s-ar putea califica pentru finanțare UE (eficiență energetică în cadrul
           Pilonului 4, și asistență în favoarea comunităților marginalizate din cadrul Pilonilor 7, 8 și 9). Pe
           termen scurt (până în anul 2020), prin urmare, ar putea fi recomandabil ca fondurile de stat să fie
           canalizate înspre celelalte oportunităţi, și activități specifice din cadrul acestor patru piloni ce nu
           sunt acoperiți din fonduri UE – de exemplu, programul de consolidare seismică și construirea de
           noi locuințe publice. Cu alte cuvinte, va fi important să se asigure că fondurile de stat se adaugă
           fondurilor UE şi nu că le dublează.

      -    Cerințe de contabilitate și raportare. Diferența la nivelul mecanismelor de contabilitate și
           raportare dintre fondurile de stat și fondurile UE reprezintă o dificultate în proiectarea și
           arhitectura Fondului. O opțiune constă din separarea clară a activităților finanțate din Fonduri UE

      6 În prezent, impozitele locale pe imobile sunt reduse și nu sunt încasate corespunzător. Aceasta ar putea reprezenta în continuare o

      potențială sursă viitoare de fonduri pentru FNL.


14
                                                                                   LOCUIREA ÎN ROMÂNIA:
                                            Coordonarea fondurilor de la Bugetul de Stat și a celor Europene


    și stabilirea de cerințe distincte de raportare pentru fiecare, însă această sarcină ar putea fi dificil
    de gestionat. Alternativa ar fi elaborarea unui nou set de cerințe de raportare care să reprezinte
    o combinație a celor două, dar această sarcină ar putea implica un nivel prea mare de birocrație.
    Acest aspect va trebui explorat în cadrul unui studiu de fezabilitate având ca obiect Fondul
    Național pentru Locuire.

-   Finanțare UE pentru FNL pentru următoarea perioadă de programare. Presupunând o perioadă
    de 6 luni pentru un studiu de fezabilitate și încă 1,5 ani pentru valorificarea și operaționalizarea
    Fondului, ar putea fi posibil ca Fondul să fie finalizat și funcțional la începutul anului 2018. În primii
    doi ani de funcționare, Fondul ar trebui să implementeze proiecte ‘pilot’ sau ‘demonstrative’, și să
    evolueze ulterior. În acest sens, sincronizarea este perfectă pentru încadrarea Fondului și a
    zonelor tematice subiacente / oportunităţilor de finanțare în următoarea perioadă de programare
    (2020-2027). De asemenea, este esențial ca înființarea Fondului să nu depășească termenul de
    2018.


    3.3.4 Etape privind înființarea FNL
După cum s-a arătat mai sus, Fondul ar putea fi subordonat instituțional Cabinetului Prim-ministrului
pentru a facilita coordonarea inter-ministerială necesară pentru structura și funcția de finanțare a
acestuia. Totuși, ar putea beneficia de supraveghere financiară și tehnică din partea Ministerului de
Finanțe și respectiv MDRAP.

Este esențial ca funcționarea FNL să se bazeze pe metodologii adecvate de proiectare și funcționare,
destinate implementării treptate/ etapizate în conformitate cu capacitatea și experiența acumulată
pe parcurs. Prima etapă ar include proiectarea FNL (inclusiv un studiu de fezabilitate tehnic și financiar
și elaborarea unui Manual Operațional). Proiectul FNL ar include detalii cu privire la oportunităţile de
finanțare, instrumentele din cadrul fiecărui pilon, sursele de finanțare, beneficiarii țintă, mecanismele
de co-finanțare, etapizare și calendare de activitate, competență administrativă, responsabilități de
management, armonizarea procedurilor și mecanisme de monitorizare.

O „echipă de tranziție”, formată din personal numit și personal detașat / experți privați din cadrul
MDRAP, ar identifica apoi prime proiecte pilot și ar demara implementarea preliminară. Aceasta ar
include o campanie de promovare, primul contact cu entitățile beneficiare pentru a anunța lansarea
programată a FNL, precum și publicarea proiectelor de metodologii de finanțare bazate pe consultări
cu actorii interesați.

În urma acestei etape preliminare, ar fi înființată o entitate instituțională distinctă pentru a
supraveghea și coordona FNL cu personal permanent operațional și de conducere. Înființarea unei
entități instituționale distincte este esențială pentru succesul Fondului, ca unitate complementară, dar
pe deplin independentă în sectorul locuirii.

În timp ce Fondul este operaționalizat (proiectarea unui manual operațional, stabilirea procedurilor,
identificarea proiectelor pilot, înființarea unității FNL etc.), liniile de finanțare ar putea fi lansate
pentru a susține prima etapă a proiectelor pilot. Operaționalizarea Fondului ar putea dura între unu și
doi ani.


    3.4 Condiții pentru funcționarea adecvată a FNL
FNL ridică o serie de provocări în ceea ce privește structurarea organizațională și operaționalizarea, ce
necesită efort și angajament asumat la nivel instituțional. Există o serie de condiții prealabile pentru
funcționarea operațională și sustenabilă a FNL, după cum se arată mai jos.


                                                                                                                 15
LOCUIREA ÎN ROMÂNIA:
Coordonarea fondurilor de la Bugetul de Stat și a celor Europene


          3.4.1 Capacitate administrativă
      Unitatea FNL trebuie prevăzută cu capacitate administrativă adecvată din perspectiva resurselor
      umane și a bugetelor de funcționare (pentru instruire, sedii adecvate etc.). Capacitatea este de
      asemenea condiționată de voința și angajamentul politic în procesul decizional ce afectează
      funcționarea unității – avizarea acțiunilor unității, aprobarea bugetară, facilitarea colaborării
      interinstituționale etc.


          3.4.2 Cadru legal
      Revizuirile la Legea Locuinței existentă trebuie să includă dispoziții referitoare la înființarea FNL. Noua
      Lege a Locuinței ar trebui să prezinte în detaliu rolul Fondului în co-finanțarea programelor pentru
      locuire, sursele de finanțare, alocările aprobate pentru finanțare și administrarea FNL.

      Funcționarea FNL ar trebui conectată la Centrul Național pentru Așezări Umane (HABITAT), structura
      interministerială ce funcționează sub autoritatea Prim-ministrului (secretariatul este deținut de
      MDRAP). Principalele atribuţii ale HABITAT sunt elaborarea strategiei naţionale în domeniul locuirii şi
      implementarea politicilor din domeniul locuirii (conform HG 711/2001 cu modificările ulterioare).

      Alte îmbunătățiri ale cadrului legislativ și de reglementare pot include o clarificare a procesului de
      direcționare a fondurilor încasate din suprataxa pe proprietate (și anume, suprataxa pe locuințele
      deținute pentru alte scopuri decât ca reședință a proprietarului), în special în orașele mari.


          3.4.3 Cerințe de funcționare
      Integrarea fondurilor din diferite surse necesită instrumente de contractare atipice, precum și noi
      instrumente de monitorizare. După cum am arătat mai sus, problema este cu atât mai semnificativă
      atunci când fondurile de stat sunt combinate cu fondurile UE, cele din urmă beneficiind de
      monitorizare specifică și cerințe de contabilizare. Condiţiile contractuale pot fi explorate în această
      privinţă pentru a asigura ordinea adecvată a activităţilor şi pentru integrare în criteriile de eligibilitate
      pentru accesarea unor linii complementare de finanţare. Ca exemplu, un beneficiar ar putea desfăşura
      lucrări de izolare termică cu fonduri UE numai după ce lucrările de consolidare structurală / reabilitare
      seismică finanţate de FNL au fost implementate.


          3.4.4 Planificare strategică la nivel local
      În paralel cu strategia națională pentru locuire, cererile de finanțare din partea autorităților locale
      trebuie să aibă la bază evaluarea și ordonarea după prioritate a nevoilor pentru investiții în domeniul
      locativ la nivel local. Acest deziderat poate fi îndeplinit printr-o mai bună reprezentare a problemei
      locuirii ca un domeniu de politică publică și de programare. În cazul orașelor mari care se confruntă
      cu probleme locative mai complexe, dar dispun, de asemenea, de capacitate administrativă
      superioară, pot fi elaborate pe lângă strategiile de dezvoltare locală și planuri de locuire – pentru a
      prezenta mai multe detalii și aspecte din domeniul locuirii. Această gândire strategică și de programare
      trebuie să aibă în vedere gestionarea activelor pentru a se asigura valorificarea optimă a terenurilor și
      imobilelor disponibile în scop locativ.


          3.4.5 Investiții în domeniul locuințelor efectuate de alți actori interesați
      Cu toate că FNL se previzionează a reprezenta o platformă de finanțare integrată pentru sectorul
      locuirii din România, fondurile UE pentru perioada 2014-2020 vor fi folosite în funcție de programele
      operaționale deja aprobate. În această etapă, se va avea în vedere complementaritatea la nivelul




16
                                                                                       LOCUIREA ÎN ROMÂNIA:
                                                Coordonarea fondurilor de la Bugetul de Stat și a celor Europene


criteriilor de eligibilitate și a liniilor directoare pentru solicitanți, în vederea coordonării criteriilor de
eligibilitate în cadrul FNL.

Stimulentele, sub formă de instrumente de planificare sau financiare, ar trebui introduse pentru a
mobiliza fondurile private și pentru a transforma proiectele de locuințe la prețuri accesibile în investiții
de afaceri sustenabile.


    3.5 Planul de acțiune aferent FNL
Înființarea FNL drept instrument principal de coordonare a fondurilor va necesita întreprinderea
acțiunilor prezentate în Tabelul 1, cu calendar și bugete estimate. Aceste acțiuni sunt recomandate ca
având prioritate crescută și ar trebui implementate sub supravegherea financiară a Ministerului de
Finanțe, supravegherea tehnică a MDRAP, precum și supravegherea administrativă a cabinetului Prim-
ministrului.

                                          Tabelul 3.3 Înființarea FNL

  Calendar       Activitate/ proiect                                  Buget            Data          Data
                                                                      estimat          începerii     finalizării
                                                                      (EUR)            activităţii   activităţii
  Pe termen      Proiectarea și elaborarea Manualului                 350.000          T4 - 2015     T3 - 2016
  scurt          Operațional (formă preliminară) al FNL:
                 conceperea pilonilor de finanțare (ferestre),
                 produse specifice fiecărui pilon și surse de
                 finanțare, beneficiari, co-finanțare, etapizare și
                 calendare de lucru, competențe administrative,
                 conducere, armonizarea procedurilor și
                 mecanisme de monitorizare.
  Pe termen      Înființarea unei entități instituționale distincte   200.000          T1 - 2016     T2 - 2016
  scurt          cu o echipă de tranziție care să supravegheze și     (salarii)
                 să coordoneze FNL
  Pe termen      Identificarea proiectelor-pilot și alocarea          NA               T2 - 2016     T3 - 2016
  mediu          'capitalului de pornire' (5 - 10 milioane EUR)
  Pe termen      Realizarea de studii de fezabilitate pentru          150.000          T3 - 2016     T4 - 2016
  mediu          proiectele-pilot
  Pe termen      Realizarea de campanii de comunicare către           100.000          T3 - 2016     T4 - 2016
  mediu          grupurile țintă identificate în proiectele pilor
  Pe termen      Implementarea proiectelor-pilot                      Sub rezerva      T4 - 2016     T4 - 2017
  mediu                                                               alocării
                                                                      capitalului de
                                                                      pornire
  Pe termen      Finalizarea Manualului Operațional, capitalizarea    NA               T4 - 2017     T1 - 2018
  mediu          și operaționalizarea Fondului
  Pe termen      Intensificarea operațiunilor                         NA               T1 - 2018     Activitate
  mediu/lung                                                                                         continuă




                                                                                                                   17
LOCUIREA ÎN ROMÂNIA:
Coordonarea fondurilor de la Bugetul de Stat și a celor Europene



      IV. PROPUNERI SPECIFICE PENTRU REALOCAREA
          FONDURILOR
      Anumite fonduri și programe pot fi realocate în întregime sau parțial pentru soluționarea nevoilor
      urgente din sectorul locuirii. Anumite dintre aceste realocări ar putea necesita revizuiri ale cadrului
      legislativ sau evaluări de fezabilitate ce au la bază cerințe privind eligibilitatea, monitorizarea și
      contabilizarea finanțării. Aceste realocări sunt recomandate pentru programul ANL privind Locuințe
      pentru tineri, fondurile UE utilizate pentru creșterea eficienței energetice și subvenții de tip BauSpar.


      4.1 Programul „Locuinţe pentru tineri” al ANL
      Programul „Locuințe pentru tineri” al ANL a înregistrat succese în ceea ce privește numărul de locuințe
      de închiriat finalizate pentru a fi locuite de tineri cu vârste cuprinse între 18-35, ce a atins aproximativ
      30.000. În iulie 2015, un credit către ANL în valoare de 175 milioane EUR a fost aprobat de către
      Consiliul Executiv al Băncii de Dezvoltare a Consiliului European în vederea construirii unui număr de
      6.990 locuințe pentru tineret. Acesta reprezintă o finanțare semnificativă pentru un program care nu
      vizează persoane sărace și ale cărui obiective pot fi atinse prin valorificarea investițiilor din sectorul
      privat pentru construirea de locuințe de închiriat cu prețuri accesibile pentru tineri.

      Finanțarea pentru construirea de locuințe pentru tineri poate fi realocată pentru a satisface nevoi mai
      stringente, cum ar fi locuințe sociale sau locuințe de necesitate, prin modificarea cadrului legislativ ce
      definește locuințele pentru tineri drept categorie distinctă în domeniul locuințelor publice. Această
      realocare ar putea coopta un mare volum de locuințe de bună calitate pentru a găzdui gospodării
      sărace și vulnerabile care, în caz contrar, nu ar putea aduce nici un aport economiei. După cum am
      arătat mai sus, nevoia de locuințe închiriate accesibile ca preț pentru tineri poate fi soluționată în
      schimb prin intervenții ale sectorul privat sub forma parteneriatului public-privat (PPP) sau a
      Acordurilor de Dezvoltare (AD) structurate pe baza consultărilor cu autoritățile publice.


      4.2 Fonduri UE pentru eficiență energetică
      Majoritatea fondurilor UE au fost destinate îmbunătățirilor în materie de eficiență energetică, fie sub
      forma proiectelor de izolare termică (prin Programul Operațional Regional), fie sub forma modernizării
      centralelor termice din orașe (prin Programul Operațional Sectorial de Mediu). Ținând cont de alte
      nevoi urgente în sectorul locuințelor, o anumită proporție din fondurile UE destinate măsurilor de
      eficiență energetică ar putea fi realocată pentru reabilitarea fondului locativ vechi, inclusiv spații
      comune interioare (intrări, ascensoare) și consolidarea seismică a clădirilor cu risc. De exemplu, 20%
      din investițiile în locuințe din următoarea perioadă de programare POR (2014-2020) dedicate
      reabilitării termice ar putea fi realocate pentru reabilitarea fondului locativ vechi și consolidarea
      clădirilor cu risc seismic.

      Alocarea POR 2014-2020 pentru proiecte de reabilitare termică este substanțial mai mare față de
      perioada de programare 2007-2013 – aproximativ 1,2 miliarde EUR pentru „eficiență energetică a
      clădirilor publice, rezidențiale, inclusiv investițiile în iluminatul public”. În perioada de programare
      2007-2013, POR a emulat programul de investiții pentru izolarea blocurilor finanțat de la bugetul de
      stat. Practic, investițiile POR în termoizolarea blocurilor de locuințe au început la câțiva ani după
      intrarea în funcțiune a programului de la bugetul de stat – un program care s-a dovedit a avea un
      impact mare în multe orașe din țară.



18
                                                                                  LOCUIREA ÎN ROMÂNIA:
                                           Coordonarea fondurilor de la Bugetul de Stat și a celor Europene


Coordonarea și armonizarea investiților din fonduri UE cu cele de la bugetul de stat
Pentru perioada de programare 2014-2020, POR finanțează o gamă mai largă de investiții (acesta
trecând printr-o serie de ajustări în urma asistenței tehnice oferite de JASPERS), iar programele de
investiții de la bugetul de stat ar trebui să urmeze această evoluție. De exemplu, categoriile de
investiții acoperite de POR 2014-2020 includ:
      -   îmbunătățirea izolației termice și hidroizolarea anvelopei clădirii (pereți exteriori, ferestre,
          tâmplărie, planșeu superior, planșeu peste subsol), șarpantelor și învelitoarelor inclusiv
          măsuri de consolidare;
      -   reabilitarea și modernizarea instalaţiei de distribuţie a agentului termic – încălzire şi apă
          caldă de consum în partea comună a clădirii tip bloc de locuinţe, inclusiv montarea de
          robinete cu cap termostatic etc.;
      -   modernizarea sistemului de încălzire: repararea/înlocuirea centralei termice de bloc / scară;
          achiziționarea și instalarea unor sisteme alternative de producere a energiei din surse
          regenerabile – panouri solare termice, panouri solare electrice, pompe de căldură si/sau
          centrale termice pe biomasă etc.;
      -   înlocuirea corpurilor de iluminat fluorescent și incandescent din spațiile comune cu corpuri
          de iluminat cu eficiență energetică ridicată și durată mare de viață;
      -   implementarea sistemelor de management al funcționării consumurilor energetice:
          achiziționarea și instalarea sistemelor inteligente pentru promovarea și gestionarea
          energiei electrice;
      -   orice alte activități care conduc la îndeplinirea realizării obiectivelor proiectului (înlocuirea
          lifturilor și a circuitelor electrice în părțile comune - scări, subsol, lucrări de demontare a
          instalațiilor și echipamentelor montate, lucrări de reparații la fațade etc.);
      -    realizarea de strategii pentru eficiență energetică (de exemplu: strategii de reducere a CO2)
          care au proiecte implementate prin POR 2014-2020.

În măsura în care este posibil, criteriile de selecție a proiectelor de reabilitare termică a blocurilor de
locuințe finanțate de la bugetul de stat ar trebui să fie coordonate și armonizate cu criteriile de
evaluare și selecție ale POR 2014-2020. Criteriile POR sunt incluse în tabelul de mai jos. Având în
vedere că programul de investiții în termoizolarea blocurilor de la bugetul de stat (Programul național
multianual privind creșterea performanței energetice la blocurile de locuințe, derulat conform OUG
18/2009) nu dispune de un buget clar pentru angajarea unor evaluatori externi, ar fi ideală folosirea
unor indicatori ce permit o evaluare mai expeditivă, ca de exemplu:
      -   reducerea consumului de energie anticipat;
      -   numărul gospodăriilor cu o clasificare mai bună a consumului de energie;
      -   tipul de racordare la rețele de termoficare.




                                                                                                              19
LOCUIREA ÎN ROMÂNIA:
Coordonarea fondurilor de la Bugetul de Stat și a celor Europene


      Grila de evaluare tehnică și financiară pentru Axa 3: Creșterea eficienței energetice în clădirile
      rezidențiale
       Grila de evaluare tehnică şi financiară aferentă componentei nr. ... (adresa bloc) a cererii de finanțare
       Nr.                                                                                    Punctaj Punctaj
              CRITERIU/SUBCRITERIU
       crt.                                                                                   maxim acordat
                                        TOTAL PUNCTAJ                                          100         0

       1     Contribuția componentei la realizarea obiectivelor specifice                      50          0

       1.1   Scăderea anuală a emisiilor echivalent CO2 (kgCO2/m2/an)                          15

             a. Proiectul prevede măsuri de intervenție ce conduc la o scădere a
                                                                                               15
             emisiilor echivalent CO2 ≥ 50% față de emisiile inițiale.
             b. Proiectul prevede măsuri de intervenție ce conduc la o scădere a
                                                                                               10
             emisiilor echivalent CO2 ≥ 10%<50% față de emisiile inițiale.
             c. Proiectul prevede măsuri de intervenție ce conduc la o scădere a
                                                                                                5
             emisiilor echivalent CO2 < 10% față de emisiile inițiale.

       1.2   Reducerea consumului anual specific de energie (kwh/ m2/an)                       15

             a. Proiectul prevede măsuri de intervenție ce conduc la o reducere a
                                                                                               15
             consumului de energie ≥40% față de consumul inițial.
             b. Proiectul prevede măsuri de intervenție ce conduc la o reducere a
                                                                                               10
             consumului de energie ≥30%<40% față de consumul inițial.
             c. Proiectul prevede măsuri de intervenție ce conduc la o reducere a
                                                                                                5
             consumului de energie < 30% față de consumul inițial.

       1.3   Numărul gospodăriilor cu o clasificare mai bună a consumului de energie           10

             a. Proiectul prevede măsuri de intervenție ce conduc la o clasificare mai
             bună din punct de vedere al consumului de energie a unui număr ≥ 80 de            10
             gospodării.
             b. Proiectul prevede măsuri de intervenție ce conduc la o clasificare mai
             bună din punct de vedere al consumului de energie a unui număr ≥ 40 <              5
             80 de gospodării.
             c. Proiectul prevede măsuri de intervenție ce conduc la o clasificare mai bună
                                                                                                1
             din punct de vedere al consumului de energie a unui număr < 40 de gospodării.
             Tipul de racordare/branşare la reţelele de termoficare (conform soluției
       1.4                                                                                     10
             tehnice)
                    Prin proiect se vizează o clădire conectată la rețeaua de
             termoficare, în următoarele proporții:
             a. Între >90% - ≤100%                                                             10
             b. Între >75% - ≤90 %                                                              8
             c. între >50% - ≤75%                                                               4
             e. Între ≥0% - ≤50%                                                                1
             Respectarea principiilor privind dezvoltarea durabilă, egalitatea de
       2                                                                                       10          0
             şanse, de gen și nediscriminarea
             a. Proiectul prevede instalarea unor sisteme alternative de producere a
                                                                                                5
             energiei din surse regenerabile.



20
                                                                                  LOCUIREA ÎN ROMÂNIA:
                                           Coordonarea fondurilor de la Bugetul de Stat și a celor Europene


      b. Proiectul ţine cont de potenţialul de atenuare a dezastrelor naturale şi
      de adaptare la acestea a investițiilor realizate prin proiect (ex: utilizarea de   3
      materiale ecologice, care nu întrețin arderea).
      c. Proiectul prevedere crearea de facilităţi / adaptarea infrastructurii /
                                                                                         2
      echipamentelor pentru accesul persoanelor cu dizabilităţi.
      Punctajul este cumulativ.
      Complementarea cu alte investiţii realizate din alte axe prioritare ale
3                                                                                        8      0
      POR/priorităţi de investiţii, precum şi alte surse de finanţare
      a. Proiectul este implementat în localităţi pentru care se fac investiţii în
      sistemul de termoficare sau urmează a fi finanțate din fonduri publice             4
      (europene sau naționale)
      b. Proiectul este complementar cu proiecte pentru măsurile de mobilitate
                                                                                         2
      urbană din cadrul priorităţii de investiţie 3.2
      c. Solicitantul demonstrează că proiectul face parte dintr-o strategie
      integrată de dezvoltare urbană finanţabilă prin axa prioritară 4 Dezvoltare        2
      urbană durabilă.
      Punctajul este cumulativ.
4     Bugetul componentei                                                                10     0
      a. Bugetul este complet şi corelat cu activitățile prevăzute.                       4
      b. Cheltuielile au fost corect încadrate în categoria celor eligibile sau
      neeligibile, iar pragurile pentru anumite cheltuieli au fost respectate            3
      conform Ghidului specific.
      c. Bugetul este corelat cu devizul general al componentei.                         3
      Punctajul este cumulativ.
5     Calitatea, maturitatea și sustenabilitatea proiectului[1]                          22     0

5.1   Coerenţa documentaţiei tehnico-economică[2]                                        14     0

      a. Aspectele legate de conţinutul documentaţiei tehnico-economice,
      precum şi aspectele calitative sunt suficiente, corecte şi justificate. A fost     6
      realizată analiza și selecţia variantei optime.
      b. Costurile au fost încadrate în preţurile unitare de referinţă pentru lucrări
      de intervenţie/activităţi eligibile prevăzute în standardul de cost aplicabil,     3
      respectiv alte documente relevante - dacă nu există standarde de cost.
      c. Piesele desenate sunt complete şi corespund cu părţile scrise. Piesele
      scrise sunt corelate și respectă concluziile din expertiza tehnică şi raportul     3
      de audit energetic, etc.
      d. Devizul general respectă metodologia și structura în conformitate cu HG
                                                                                         2
      28/2008. Devizele estimative sunt clare, complete și realiste
      Punctajul este cumulativ.
5.2   Gradul de pregătire / maturitate a componentei                                     5
      a. Solicitantul are Autorizaţie de construire emisă.                               5
      b. Solicitantul are toate avizele şi acordurile solicitate prin Certificatul de
                                                                                         4
      Urbanism.
      c. Solicitantul are documentaţia tehnico-economică faza PT elaborată.              3
      d. Solicitantul a efectuat procedura de achiziţie publică pentru elaborarea
      PT.                                                                                2




                                                                                                        21
LOCUIREA ÎN ROMÂNIA:
Coordonarea fondurilor de la Bugetul de Stat și a celor Europene


          5.3   Sustenabilitatea proiectului după încetarea finanţării nerambursabile                                       3
                a. Solicitantul dovedeşte capacitate de a asigura menţinerea, întreţinerea
                şi funcţionarea investiţiei după încheierea proiectului şi încetarea                                        3
                finanţării nerambursabile.
                b. Solicitantul dovedeşte capacitate limitata de a asigura menţinerea,
                întreţinerea şi funcţionarea investiţiei după încheierea proiectului şi                                     1
                încetarea finanţării nerambursabile.

                                                  TOTAL PUNCTAJ                                                         100.00          0.00


      Alte măsuri ar putea fi adoptate de la POR și incluse în programul derulat prin OUG 19/2009, cum este,
      de exemplu, necesitatea ca numai 60% din gospodăriile dintr-un bloc să fie de acord cu derularea unor
      astfel de lucrări. În același timp, OUG 19/2009 ar putea încerca o direcționare mai bună a fondurilor
      prin luarea în considerare a următoarelor criterii de ordonare după prioritate:

                -   Numărul absolut de apartamente ne-izolate din respectiva UAT, cu o preferință pentru acele
                    UAT cu un număr mai mare de apartamente ne-izolate.
                -   Ponderea de apartamente ne-izolate, cu o preferință pentru acele UAT cu o pondere
                    scăzută de apartamente ne-izolate.
                -   Indicele de Dezvoltare Umană Locală (IDUL), cu o preferință pentru acele UAT care sunt mai
                    puțin dezvoltate.
                -   Indicele de Sustenabilitate Financiară (măsurat ca salariul mediu pe județ), cu o preferință
                    pentru acele UAT cu o medie salarială mai mare.


      4.3 Subvenţii pentru scheme de tip BauSpar
      Pentru a asigura că fondurile guvernamentale sunt cheltuite în cel mai judicios mod, și pentru o mai
      bună destinație a subvențiilor, se recomandă ca criteriile de eligibilitate privind veniturile să fie
      stabilite în vederea participării la schema de subvenționare tip BauSpar. De exemplu, ar putea fi
      necesar ca beneficiarii să se situeze sub venitul mediu național. În plus, subvenția poate viza în mod
      specific persoanele care fac economii pentru credite de renovare, cum ar fi programul Prima Casa ce
      a înregistrat deja succese în privința gospodăriilor ce au nevoie de finanțare ipotecară la prețuri
      accesibile. Elementul de subvenție rămas după criterii de eligibilitate poate fi realocat unei scheme de
      garantare sau unei scheme de subvenții directe ce are în vedere credite mai mici pentru modernizarea
      locuințelor – de exemplu în cadrul Pilonilor 5 și 9 din Fond.


      4.4 Subvenţii pentru TVA
      Persoanele care achiziționează locuințe private într-o anumită gamă de preț (mai puțin decât 86.000
      EUR sau 380.000 RON)7 primesc o subvenție de TVA – acestea plătesc TVA de 5% față de rata normală
      de TVA de 24%. Cu toate că nu sunt disponibile date cu privire la acest program, se pare că nu există
      nici un fel de criterii de eligibilitate a veniturilor. Cu alte cuvinte, acest program pierde venituri
      guvernamentale potențial semnificative prin subvenții generalizate acordate persoanelor care nu au
      nevoie de acestea. Această subvenție ar fi mult mai eficientă dacă s-ar concentra pe nivelul veniturilor,
      de exemplu pe persoane ce realizează venituri mai mici decât venitul mediu la nivel național. Veniturile
      suplimentare astfel obținute (din TVA care „s-ar pierde” altfel) ar putea fi alocate altor zone prioritare
      discutate în prezentul raport, inclusiv locuințe publice și consolidare seismică.

      7 Aceasta a fost stabilită prin OUG 200/2008, care a modificat Codul fiscal din 2003 pentru a include, printre alte schimbări, un TVA redus
      pentru casele cumpărate cu mai puțin de 86.000 EUR (380.000 RON). Terenul nu trebuie să depășească 250 m2, iar suprafața casei nu ar
      trebui să fie mai mică de 120 m2 (inclusiv anexele).


22
Acest raport oferă o analiză privind modul în care investițiile cu fonduri de la bugetul de stat în
sectorul locuirii și în infrastructura socială pot completa investițiile realizate din fonduri europene.
Recomandările incluse în raport oferă o serie de acțiuni speciﬁce ce ar putea ﬁ întreprinse de către
Guvernul României pentru o mai bună coordonare a fondurilor, ﬂuidizarea activității de programare
în sectorul locuirii, precum și pentru înﬁințarea Fondului Național pentru Locuire propus.

Alte două rapoarte sunt, de asemenea, incluse în pachetul complet:
     - „Către o strategie națională în domeniul locuirii”, ce include o analiză aprofundată a sectorului
       locuirii în România și recomandări care să informeze cu privire la viitoarea Strategie Națională
       a Locuirii; şi
     - „Prioritizarea programelor și proiecte”, ce cuprinde o analiză detaliată a programelor în
       sectorul locuirii în România și propune noi programe, împreună cu mecanisme de prioritizare
       și acțiuni necesare pentru punerea acestora în practică.
