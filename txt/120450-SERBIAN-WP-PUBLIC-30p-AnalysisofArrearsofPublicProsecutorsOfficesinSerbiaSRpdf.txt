                                                              MART 2017




Analiza docnji javnih tužilaštava u
                              Srbiji




  Multi-Donor Trust Fund for Justice Sector Support in Serbia, World Bank
                                          Zahvalnost

Ovaj izveštaj je pripremio Miloš Marković (konsultant). Važne smernice u pripremi izveštaja su
pružili g-đa Džordža Harli (stručnjak za reformu pravosuđa, vođa radnog tima Višedonatorskog
povereničkog fonda za podršku sektoru pravosuđa), g-din Srđan Svirčev (stručnjak za javni sektor)
i Marina Matic Boskovic (stručnjak za reformu pravosuđa). Tim je uživao veliku podršku Svetlane
Nenadić (član Državnog veća tužilaca) i Tamare Smrkulj i Anele Grbović iz Grupe za finansijsko-
računovodstvene poslove DVT-a, kao i rukovodilaca računodovstva i tužilaca iz JT koja su
uključena u ovaj izveštaj. Spisak osoba sa kojima su vođeni razgovori je naveden u Aneksu 3 ovog
izveštaja.
             Skraćenice

DVT       Državno veće tužilaca
JT        Javno tužilaštvo
AJT       Apelaciono javno tužilaštvo
VJT       Više javno tužilaštvo
OJT       Osnovno javno tužilaštvo
FMIS      Informacioni sistem za finansijsko upravljanje
FINPLAN   Sistem za finansijsko planiranje za budžetske korisnike
MF        Ministarstvo finansija
MP        Ministarstvo pravde
ZUP       Računovodstveni sistem javnih tužilaštava
ZBS       Zakon o budžetskom sistemu
PRUJF     Program reforme upravljanja javnim finansijama
                                                                           Sadržaj
Kratak pregled............................................................................................................................................... 1
1.     Uvod ...................................................................................................................................................... 3
     1.2.      Celokupan kontekst ....................................................................................................................... 3
     1.3.      Ciljevi i pristup ............................................................................................................................. 4
2.     Rashodi odabranih JT ........................................................................................................................... 5
3.     Prakse u preuzimanju obaveza .............................................................................................................. 8
4.     Docnje u sistemu JT – nivo, trendovi i struktura ................................................................................ 15
5.     Glavni nalazi ....................................................................................................................................... 19
Preporuke .................................................................................................................................................... 20
ANEKS 1 .................................................................................................................................................... 22
ANEKS 2 .................................................................................................................................................... 24
ANEKS 3 .................................................................................................................................................... 26



                                                                      Spisak tabela

Tabela 1.Ukupni rashodi za istragu i poštanske troškove za odabrana JT .................................................... 6
Tabela 2. Ukupni rashodi za istragu i poštanske usluge za odabrana JT, po aktivnom predmetu i po
tužiocu ........................................................................................................................................................... 8
Tabela 3. Preuzete obaveze za istragu i poštanske usluge u odabranim JT (godišnji podaci) .................... 12
Tabela 4. Docnje u odabranim JT u junu 2016. god ................................................................................... 16
Tabela 5. Docnje po tužiocu u odabranim JT u junu 2016. god ................................................................. 17
Tabela 6. Najveći poverioci u novembru 2016. god ................................................................................... 18



                                                                       Spisak slika

Slika 1. Proces preuzimanja obaveze (generički) ....................................................................................... 10
Slika 2.Obaveze za istragu u OJT u Novom Sadu i Smederevu (mesečni podaci) ..................................... 13
Slika 3. Obaveze za poštanske usluge u OJT u Novom Sadu i Smederevu (mesečni podaci).................... 13
Slika 4. Struktura obaveza vezanih za istragu u JT u Novom Sadu i Smederevu ....................................... 14
Slika 5. Odnosi u strukturi docnji u JT ....................................................................................................... 15
Slika 6. Kvartalni nivo i struktura docnji u OJT u Novom Sadu i OJT u Smederevu ................................ 17
Kratak pregled

   1. Ovaj izveštaj predstavlja rezultat analize docnji u javnim tužilaštvima u Republici
      Srbiji. Analiza je sprovedena na uzorku od pet JT tokom novembra i decembra 2016.
      godine. Uzorak je izabran na osnovu potreba koje je izrazilo Državno veće tužilaca, a koje
      odražavaju potrebu da se obuhvate različite instance JT, kao i JT sa nivoima docnje iz obe
      krajnosti. Konačni uzorak je obuhvatio: VJT u Beogradu, VJT u Valjevu, OJT u
      Smederevu, OJT u Prokuplju i OJT u Novom Sadu. Analiza je primarno bila fokusirana na
      dva glavna izvora nagomilavanja docnji – istragu i troškove povezane za poštanskim
      uslugama.

   2. Fokusirali smo se na niz pitanja (tj. istraživačke teme) koja su dizajnirana tako da
      pruže sveobuhvatan uvid u pitanje nagomilavanja docnji. Ova pitanja obuhvataju
      sledeće: procenu budžetskog statusa i celokupna praksa finansijskog upravljanja u uzorku
      JT, procena nivoa rashoda za istragu i poštanske usluge na uzorku, procena procesa
      verifikacije rashoda i preuzimanja finansijskih obaveza vezanih za ove dve vrste troškova,
      procena računovodstvene prakse i prakse izveštavanja kada je reč o ovim obavezama,
      analiza procesa upravljanja docnjama i izveštavanja i, konačno, analiza obima prinudne
      naplate i pratećih troškova.

   3. Naišli smo na značajne razlike u procesu preuzimanja obaveza kada je reč o
      troškovima istrage. Pored nedovoljne jasnoće i smernica u verifikaciji rashoda i
      neodgovarajuće IT infrastrukture za finansijsko upravljanje, ovo se u velikoj meri odražava
      na uočene nivoe i razlike u nivou docnji u različitim JT. Na primer, neka JT imaju dogovor
      sa sudovima, što im omogućava da prenesu veliki deo svojih troškova istrage na sud, nakon
      podizanja optužnice. To im daje mogućnost da raščiste svoje docnje mnogo brže nego JT
      koja nemaju tu privilegiju.

   4. Drugi važan zaključak naše analize je da nivo troškova istrage po predmetima
      značajno varira u različitim JT. Našli smo velike razlike u troškovima po predmetu u
      celom uzorku i u različitim JT iz iste kategorije (tj. instance). Utvrdili smo da neka
      tužilaštva dosledno plaćaju dva ili čak tri puta više po predmetu u poređenju sa drugim
      tužilaštvima iz iste kategorije. Ove razlike ne mogu biti objašnjene povećanjem broja
      predmeta i stepenom složenosti predmeta kojima upravljaju JT.




                                               1
5. Naše preporuke su formulisane u cilju povećanja transparentnosti, zaštite integriteta
   i povećanja finansijskog i ukupnog učinka u srpskim JT. One obuhvataju: kreiranje
   liste određenih usluga i opseg prihvatljivih troškova po predmetu kako bi se sprečile razlike
   u troškovima po predmetu; unapređenje odredbi Pravilnika o naknadi troškova u sudskim
   postupcima kako bi se unapredio proces verifikacije troškova istrage; uspostavljanje
   standardizovane prakse u preuzimanju obaveza vezanih za troškove istrage; obezbeđivanje
   da se preuzete obaveze evidentiraju i da se o njima izveštava DVT na adekvatan način;
   povećanje/izmena budžeta JT kako bi se odrazilo sprovođenje gore navedenih reformi, uz
   redovno praćenje i analiziranje nagomilavanja docnji.




                                             2
1.         Uvod

1.2.       Celokupan kontekst

1.      Srbija je pretrpela veliki šok nakon početka globalne finansijske krize. Nakon
negativnog rasta od 3,1 procenata zabeleženog u 2009. godini, prosečan realni rast je bio tek nešto
iznad nule u periodu od 2010. do 2015. godine. Kao posledica kontracikličnih fiskalnih mera koje
je sprovela Vlada Srbije i kombinacije rastućih javnih rashoda i stagnacije proizvodnje, fiskalni
deficit je eksplodirao, dostižući 5,9, 5,2 i 6,3 procenata u periodu od 2012. do 2014. godine.
Uzimajući u obzir period od početka krize, javni dug se u odnosu na BDP gotovo udvostručio sa
34 procenata 2008. godine na 71 procenata 2014. godine.

2.      U nastojanju da se izbori sa izazovima koji su nastali zbog pogoršanih fiskalnih
uslova, kao posledica globalne finansijske krize, Srbija je sprovela značajne mere
konsolidacije koje su podržane trogodišnjim Aranžmanom iz predostrožnosti (Stand -by
aranžman) sa MMF-om. Kratkoročno, program se fokusira na kontrolu ukupnih troškova za plate
i penzije, unapređenja u poreskoj upravi i smanjenje subvencija državnim preduzećima. Vlada je
takođe počela sa rešavanje dugoročnih strukturinih problema u upravljanju javnim sektorom,
fokusirajući se na funkcionalne analize i restrukturiranje kako bi se stvorile mogućnosti za
povećanje efikasnosti. Poslednja revizija aranžmana, sprovedena u trećem kvartalu prošle godine,
pokazala je da Srbija ostaje “na pravom putu” kada je reč o kriterijumima aranžmana i da je većina
strukturnih odrednica ispunjeno

3.      Efekti akcija konsolidacije su ohrabrujući. Svi glavni pokazatelji pokazuju znake
značajnog oporavka u odnosu na pozicije u prvoj godini krize. Rast BDP-a je prešao na pozitivnu
stranu i beleži 1,1 procenat rasta na kraju 2015. godine, a očekuje se održavanje na sličnom nivou
u srednjem roku. Međutim, put Srbije ka boljoj fiskalnoj situaciji će zavisiti od toga na koji način
se upravlja javnom potrošnjom kako bi se smanjio visok deficit zemlje – deficit u budžetu za 2017.
godinu iznosi 69 milijardi RSD (1,6 procenata BDP-a) i ukoliko bude nadoknađen većim rastom
BDP-a, to će smanjiti nivo javnog duga po prvi put u prethodnih nekoliko decenija.

4.      Jedan od prioriteta Aranžmana iz predostrožnosti u narednom periodu je eliminacija
domaćih docnji1. Upravljanje docnjama ostaje jedan od glavnih izazova, jer je jedini kvantitativni
cilj koji je propušten u okviru revizije u septembru 2016. godine bilo pitanje ograničavanja
nagomilavanja domaćih docnji, prvenstveno zbog docnji koje se nagomilavaju u sektoru
pravosuđa. Skup prioriteta definisanih tokom poslednje revizije uključuje nastavak reforme
državne uprave i sistema plata, kao i upravljanje javnim investicijama.




1
    Docnje predstavljaju zaostala plaćanja vezana za finansijske pobaveze koje su preuzeli budžetski korisnici.

                                                            3
5.      Zakon o krivičnom postupku koji je stupio na snagu 2013. godine propisuje
prenošenje odgovornosti za sprovođenje krivične istrage sa sudova na tužilaštva. Kao rezultat
toga, JT su preuzela veliki broj predmeta od sudova. Gruba procena je da je oko 100,000 premdeta
istrage preuzeto od sudova. Prenos nadležnosti nije adekvatno propraćena usklađivanjem budžeta
za pravosuđe, niti povećanjem budžetskih aproprijacija za tužilačke usluge. To je dovelo do
situacije u kojoj su, u periodu od 2013. god do septembra 2016. godine, javna tužilaštva nagomilala
docnje u ukupnom iznosu od RSD 572 miliona. Ova brojka predstavlja oko 15% ukupnog budžeta
za tužilačke usluge za FG 2017.

1.3.     Ciljevi i pristup

6.      Ovaj izveštaj prikazuje analizu docnji u uzorku JT u Srbiji2. Tačnije, ona analizira
istragu (tj. obavezno zastupanje i usluge sudskih veštaka), kao i rashode vezane za poštanske
troškove, kao glavne izvore docnji3. Na tehničkom nivou, analiza ima za cilj da obezbedi bolje
razumevanje praksi u finansijskom upravljaju u uzorku JT, koje će, nadamo se, dovesti do boljeg
uvida u nastanak docnji i objašnavanje razlike u različitim nivoima docnji među različitim JT.
Primarni cilj ove vežbe je predstavljanje koherentnog i sažetog argumenta koji će biti korišćen za
povećanje transparentnosti u upravljanju docnjama, unapređenje transparentnosti u upravljanju
docnjama, unapređenju finansijskog upravljanja kroz ojačane interne finansijske kontrole i
pouzdanije računovodstvene evidencije, i najvažnije, unapređenje procesa budžetskog planiranja.
Naš cilj je da damo odgovore na sledeća glavna pitanja:

    a)   Koji je nivo rashoda povezanih sa istragom i poštanskim uslugama?
    b)   Kako se rashodi porede među različitim JT?
    c)   Kako izgleda proces preuzimanja i evidentiranja preuzetih finansijskih obaveza?
    d)   Kakve razlike postoje u preuzimanju obaveza, ako ih ima?
    e)   Koji su efekti različitih praksi u preuzimanju finansijskih obaveza?
    f)   Kako se gomilaju docnje?
    g)   Da li postoje odgovarajući mehanizmi finansijske kontrole?
    h)   Da li se docnje pravilno evidentiraju i da li se o njima izveštava?
    i)   Koji udeo docnji na kraju bude naplaćen putem prinudne naplate?
    j)   Koliku štetu snosi budžet zbog docnji, u finansijskom smislu?


7.    Kriterijumi za izbor uzorka su zasnovani na zahtevima klijenta i potrebi da se
obuhvate različite instance JT, kao i “dobri” i “loši” primeri u čitavoj mreži JT u smislu
najnovijeg nivoa dugovanja. Konačan uzorak koji je analiziran obuhvatio je VJT u Beogradu,
VJT u Valjevu, OJT u Smederevu, OJT u Prokuplju i OJT u Novom Sadu. Prvobitni zahtev je bio

2
 Konačan spisak JT koja su uključena u analizu je finaliziran u saradnji sa Državnim većem tužilaca.
3
 Drugi razlozi za nastajanje docnji su kašnjenja u plaćanju računa za komunalne usluge, telekomunikacione usluge,
hitne popravke, kancelarijska oprema, itd.

                                                        4
da se uključe dva viša JT i tri OJT. Zajednički je doneta odluka da se uključi i VJT u Beogradu
kao najveće među VJT i kao jedno od JT sa najvećim nivoom docnji u čitavoj mreži4 u apsolutnom
smislu. VJT u Valjevu je uključeno u uzorak kao primer institucije sa razumnom praksom
finansijskog upravljanja. Selekcija među OJT je bila zasnovana na odnosu docnji i broja tužilaca5
i veličini tužilaštva. Konačan uzorak OJT je uključio i Novi Sad kao tužilaštvo sa relativno velikim
brojem tužilaca (tj. 26 u odnosu na prosečnih 7) i niskom stopom docnji, kao i OJT u Prokuplju i
OJT u Smederevu kao tužilaštva srednje veličine sa relativno visokim nivoom docnji po tužiocu.6
Relevantni podaci su dobijeni od DVT-a i uzorka JT putem elektronske pošte i kroz razgovore.
Ukupan iznos nagomilanih docnji do septembra 2016. godine za sva (osnovna i viša) JT je prikazan
u Aneksu 1.

8.      Ostatak izveštaja je organizovan na sledeći način. Odeljak 2 razmatra rashode izabranih
JT i daje opšti kontekst UJF u smislu docnji. Odeljak 3 razmatra razlike u preuzetim obavezama
među JT iz uzorka. Odeljak 4 analizira nivo, trendove i strukturu docnji. Odeljak 5 sumira glavne
nalaze, dok Odeljak 6 navodi preporuke za unapređenje trenutne funkcije finansijskog upravljanja
u JT u Srbiji.


    2. Rashodi odabranih JT


9.     Budžetski status JT je u određenoj meri nedefinisan s obzirom da ona funkcionišu
kao direktni budžetski korisnici, dok se istovremeno oslanjaju na DVT i MP za upravljanje
aproprijacijama i kontrolu. JT su nezavisna u smislu izvršenja budžeta (tj. unošenja naloga za
plaćanje u FMIS), međutim, DVT i MP deluju kao posrednik između centralnog budžetskog
organa - Sektora budžeta MF i JT u smislu utvrđivanja inicijalnih aproprijacija, njihovog
prenošenja u toku godine i kontrole. Funkcija finansijskog planiranja je takođe kombinovana sa
DVT-om, tako što JT pripremaju svoje tromesečne planove tekućih rashoda i unose te podatke u
FINPLAN, dok DVT vrši konsolidaciju tih planova i radi zajedno sa Upravom za trezor na
utvrđivanju mesečnih kvota za rashode.

10.    Na osnovu plana Uprave za trezor za smanjenje IBK, JT su zajedno sa sudovima
uključena u prvu fazu uvođenja FMIS kod indirektnih budžetskih korisnika. Nedavno
pripremljen PRUJF predviđa postepeno širenje FMIS na IBK, tako što će ih sve uključiti u okvir
budžetskog računoovdstva i izveštavanja. U narednoj fazi procesa koji treba da bude završen do

4
  Navodi se da su docnje do septembra 2016. godine dostigle RSD 158.6 miliona.
5
  Broj tužilaca je definisan na osnovu Odluke o broju zamenika javnih tužilaca (Službeni glasnik, 106/2013, 94/2015,
114/2015 i 80/2016) i odražava veličinu populacije koja živi na teritoriji koju pokriva nadležno JT.
6
  Kada se rangiraju isključivo prema kriterijumu odnosa između docnji i broja tužilaca, sva OJT u Beogradu (sva tri) su
najuspešnija – jer imaju nula docnji. Međutim, želeli smo da izbegnemo analiziranje VJT i OJT iz istog grada. Takođe,
najmanje uspešni su OJT u Rumi i Brusu, ali ova tužilaštva nisu smatrana reprezentativnim, jer su suviše mala – sa
jednim, odnosno četiri tužioca.

                                                          5
kraja 2018. godine, preostali IBK koji su prethodno bili podređeni budžetski korisnici Ministarstva
pravde (uglavnom zatvori) će biti uključeni u FMIS.

11.     Nije moguće pratiti tok preuzetih obaveza i nametnuti stroge kontrole rashoda nad
budžetskim korisnicima koji se nalaze izvan sistema FMIS. U prethodnom periodu, s obzirom
na status IBK, JT su redovno prebacivala novac na svoje transakcijeske račune u Trezoru i vršila
su plaćanja bez bilo kakve budžetske kontrole u toku godine. Takođe, nisu postojali tehnički
preduslovi za kontrolisanje preuzetih finansijskih obaveza koje preuzimaju JT. Tek na kraju
fiskalne godine se rashodi JT, kao i bilo kojih drugih IBK, porede sa njihovim finansijskim
planovima kroz izveštaje o izvršenju budžeta koje ona sama pripremaju, a zatim ih šalju Trezoru i
Ministarstvu pravde7. Kvalitet ovih izveštaja u velikoj meri zavisi od računovodstvenih praksi koje
su retko kad jedinstvene i standardizovane u svim tužilaštvima. Ovakve okolnosti nameću velike
fiskalne rizike, jer ne postoji mehanizam za kontrolu njihovih rashoda i preuzetih finansijskih
obaveza u toku godine, što im omogućava stvaranje docnji.

12.     Troškovi vezani za istragu i poštanske usluge značajno variraju među JT u uzorku.
Tabela 1 ispod prikazuje ukupan nivo rashoda za dve vrste troškova analiziranih u ovom izveštaju,
u periodu od januara 2014. god do juna 2016. god. Razlike između različitih JT su u skladu sa
varijacijama u veličini teritorije koju pokrivaju (npr. OJT u Novom Sadu u odnosu na OJT u
Prokuplju). Pored toga, postoji veza između troškova postupka u JT različitog nivoa, gde je
složenost predmeta kojima se bave VJT mnogo veća u poređenju sa OJT, kao što je propisano
Zakonom o krivičnom postupku (npr. VJT u Beogradu u odnosu na OJT u Novom Sadu).


Tabela 1.Ukupni rashodi za istragu i poštanske troškove za odabrana JT

                                                    2014                     2015                     2016
                                           Troškovi istrage         Troškovi istrage          Troškovi istrage
JT                                            costs
                                                        Poštanski troškovi
                                                                       costs
                                                                                  Poštanski troškovi
                                                                                                 costs
                                                                                                           Poštanski troškovi

VJT Belgrade                               43,296,560 594,383                22,841,416 341,079
                                                             79,599,907428,219
VJT Valjevo                                 3,144,844 145,3554,190,793 194,3841,493,915 103,569
OJT Novi Sad                                8,613,9051,373,983        1,587,581
                                                              8,102,941       4,278,171 654,194
OJT Prokuplje                               3,803,320 565,7004,346,439 540,9512,272,961 201,880
OJT Smederevo                               3,279,224 300,5695,444,388 588,6971,363,635 189,399
Izvor: Izveštaji o izvršenju budžeta i proračuni SB




7
    Pre uvođenja DVT, njihov “nadređeni” direktni budžetski korisnik zadužen za upravljanje budžetskim pitanjima

                                                            6
13.     Nivo rashoda se povećao od uvođenja tužilačke istrage 2013. godine8. Ovaj trend je
rezultat sledećeg: sa jedne strane, veliki broj predmeta je preuzet od sudova kada je postupak
istrage prešao u nadležnost JT. Na primer, OJT u Novom Sadu je preuzelo oko 9,000 predmeta na
početku 2014. godine, dok je OJT u Smederevu preuzelo 1,500 predmeta. Sa druge strane, postoji
rastući trend priliva novih predmeta. Zvanični podaci koje je prikupilo DVT pokazuju da je na
primer VJT u Beogradu primilo 13,380 novih predmeta u 2015. god u odnosu na 12,411 u 2014.
god (povećanje od 7.8%)9. Sa predmetima iz prethodne godine koji su preneti u narednu godinu i
zbog početnog broja predmeta i povećanog broja novih predmeta, broj aktivnih predmeta dostiže
sve veće brojke svake godine.

14.      Povećanje rashoda vezanih za istrage i poštanske usluge ne može biti pripisano samo
povećanom broju aktivnih predmeta. Stopa povećanja broja otvorenih predmeta od 2014. do
2015. god je 13.2% (tj. 53,547 u odnosu na 47,320 aktivnih predmeta), dok je ukupno povećanje
troškova vezanih za istragu i poštanske usluge došlo do 61.3% (RSD 105 miliona u odnosu na
RSD 65.1 miliona). Najveće povećanje od 83.4% se može naći u VJT u Beogradu (RSD 80 miliona
u odnosu na RSD 44.9 miliona). Ali čak i kada bi se izostavilo VJT u Beogradu, procentualna
promena rashoda je i dalje veća od povećanja broja aktivnih predmeta - – 17.8% više rashoda u
odnosu na 13.2% više predmeta u radu. Ovo ukazuje da se budžeti povećavaju svake godine, kako
bi bili namireni dugovi (tj. docnje) nagomilani tokom godina kada budžet nije bio dovoljan.

15.     Razlike u rashodima su upadljive kada se posmatraju troškovi po aktivnom
predmetu i troškovi po tužiocu. Tabela 2 ispod je preformulisan prikaz ukupnih troškova
prikazanih u Tabeli 1, samo što je normalizovana tako da odražava opterećenje i broj tužilaca,
kako bi se obezbedila uporedljivost. Postoje razlike i među kategorijama i unutar jedne kategorije
JT (tj. viša u odnosu na osnovna). VJT u Beogradu beleži 2,5 do skoro 3 puta veće rashode u
odnosu na VJT u Valjevu.

16.     Jedan od razloga za ovaku drastičnu razliku može biti pripisan složenosti predmeta
kojima se bavi VJT u Beogradu. VJT u Beogradu ima relativno složenije predmete koji zahtevaju
više vremena za rešavanje i uključuju složenije, a samim tim i skuplje usluge sudskih veštaka i
veći broj obaveznih zastupanja od strane advokata, u poređenju sa predmetima kojima se bavi VJT
u Valjevu.

17.   Isti obrazac se može primeniti na OJT. U okviru ove grupe, OJT u Prokuplju je
predvodnik sa više od RSD 953 troškova po predmetu10, u poređenju sa RSD 409 i RSD 519 u
Novom Sadu i Smederevu u 2014. god. Razlika je primetna kroz ceo posmatrani period i kreće se

8
  Podaci za 2016. god pokrivaju samo period od januara do juna.
9
  VJT u Valjevu beleži naglo povećanje od skoro 42% u 2015. god (2,483 u odnosu na 1,755 predmeta), dok OJT u
Novom Sadu i OJT u Smederevu beleže daleko manje dramatičan rast od 7%, odnosno 1.5%. OJT u Prokuplju je
zadržalo gotovo isti broj predmeta u 2015. god u poređenju sa 2014. god (2,637 u odnosu na 2,665 predmeta).
10
   Boj aktivnih predmeta uključuje veliki deo predmeta koji su odbačeni na početku sa nula direktnih troškova.

                                                      7
od 132% do 143%, kada se poredi OJT u Novom Sadu.Kada se gleda odnos troškova po tužiocu,
ta razlika je još izraženija. Stepen razlike između OJT u Prokuplju i OJT u Novom Sadu dostiže
skoro 300%, dok je, kada se uporedi OJT u Smederevu, maksimalna razlika koja je dostignuta
2015. god 60%. Važno je napomenuti da je razlika između OJT u Novom Sadu i OJT u Smederevu
podjednako izražena kao i kada se porede Novi Sad i Prokuplje, gde Prokuplje ima mnogo veći
nivo rashoda u oba kriterijuma.

Tabela 2. Ukupni rashodi za istragu i poštanske usluge za odabrana JT, po aktivnom
predmetu i po tužiocu

                                                     2014                    2015                   2016*
                                             troškovi po troškovi    troškovi po troškovi potroškovi po troškovi po
JT
                                                        poo tužiocu akt. predmetu
                                            akt. predmetu                       tužiocu                tužiocu
                                                                                           akt. predmetu

VJT Beograd                                      3,063 1,082,414          4,879 1,851,161        1,181     531,196
VJT Valjevo                                      1,723 1,048,281          1,638 1,396,931          592     497,972
OJT Novi Sad                                       409   374,518            366 368,316            205     178,257
OJT Prokuplje                                      953 1,267,773            940 1,448,813          498     757,654
OJT Smederevo                                      519   819,806            690 907,398            173     227,273
Izvor: Izveštaji o izvršenju budžeta i proračuni SB
*Podaci o izvršenju budžeta za 2016. god su za period od januara do juna, dok su podaci o broju predmeta po JT procene
zasnovane na ranijim godinama




3.       Prakse u preuzimanju obaveza


18.    Docnje su posledica nagomilavanja preuzetih finansijskih obaveza koje prelaze
finansijski kapacitet budžetskog korisnika definisan u budžetskim aproprijacijama. Kontrola
preuzetih obaveza je osnovna funkcija finansijskog upravljanja i većina zemalja sprovodi
automatske kontrole nad preuzimanjem obaveza koje prelaze finansijske limite definisane u
budžetu. To se postiže ili nametanjem zahteva za stavljanje opterećenja (tj. rezerva aproprijacija)
pre preuzimanja obaveze ili barem u samom trenutku preuzimanja obaveze.

19.     Vlada je u protekle tri godine uložila značajne zakonodavne napore u stavljanje
docnji pod kontrolu kroz povećanu kontrolu preuzetih obaveza. Zakon o rokovima plaćanja u
komercijalnim transakcijama predviđa raspored za smanjenje docnji. On obuhvata samo
transakcije u koje su uključeni poslovni subjekti u 2012. god, ali je 2015. godine izmenjen kako bi
uključivao transakcije među državnim subjektima. Zakon propisuje zakonske posledice zbog
neispunjavanja preuzetih finansijskih obaveza javnih subjekata. Sprovođenje zakona zahteva
uspostavljanje elektronskog Registra izmirenja novčanih obaveza (RINO) kako bi se unapredio
kvalitet informacija o obavezama IBK, dok bi FMIS prikupljao ove informacije za DBK.


                                                             8
20.    Međutim, kontrola preuzetih obaveza ostaje veliki izazov koji nameće rizik od
gomilanja docnji. Dok je potpunost informacija o preuzetim obavezama koje se prikupljaju kroz
FMIS i RINO nejasna, oba sistema beleže samo obaveze koje su već preuzete, jer zakonodavni
okvir ne ne dozvoljava nikakvu vrstu ex ante kontrole nad ovim procesom. Tačnije, budžetski
korisnici ne mogu automatski biti sprečeni da preuzmu obaveze iznad limita propisanog u njihovim
odobrenim budžetima, pošto se ne zahteva bilo kakva vrsta prethodno odobravanja budžetskih
organa kako bi se preuzela obaveza (tj. stupanje u ugovorne obaveze sa finansijskim posledicama).

21.     Postojeći sistemi nisu usmereni ka sprečavanju gomilanja docnji. RINO sistem
funkcioniše bez direktne veze sa upravljanjem budžetom, jer ne sprečava preuzimanje obaveza
koje nisu podržane dovoljnim budžetom niti definiše opterećenje kada se obaveze unose u sistem.
Iako FMIS kao sistem za izvršenje budžeta funkcioniše sa budžetskim aproprijacijama, obaveze
koje se unose u sistem ne pokreću automatski opterećenje. Jedan od očiglednih razloga je taj što
obaveze često imaju višegodišnju perspektivu, a FMIS ne podržava višegodišnju kontrolu
preuzetih obaveza, već radi samo sa aproprijacijama za tekuću godinu.

22.      U slučaju JT, preuzete obaveze se evidentiraju na nekoliko paralelnih načina, dok
FMIS nije jedan od njih. U smislu kontrole preuzetih obaveza, JT se mogu smatrati DBK, jer
ona obrađuju svoje naloge za plaćanje direktno kroz FMIS. Međutim, kao što su nam potvrdili svi
šefovi računovodstva iz pet JT, FMIS se uopšte ne koristi za beleženje preuzetih obaveza.
Najpotpunija evidencija se čuva u sveskama računovođa. U većini slučajeva, ovi dokazi su
podržani tabelama radi lakših analitičkih intervencija. I konačno, preuzete obaveze se beleže kao
“obaveze” u računovodstvenim evidencijama JT koje podržava ZUP (tj. računovodstveni softver),
ali ostaje nepoznato u kojoj meri se potpunost ovakve evidencije poredi sa prve dve u svim JT koja
su deo uzorka.

23.    Jedini formalni način evidentiranja preuzetih obaveza je ZUP, međutim, ovaj softver
ne može da obezbedi dovoljno analitičkih alata za delotvorno praćenje preuzetih obaveza.
Na primer, softver ne podržava opciju praćenja preuzetih obaveza po vrsti povezanih rashoda i
pruža direktno razdvajanje troškova na troškove vezane za sudske veštake i advokate. Takođe,
ovaj softver nije uopšte nije integrisan sa FMIS što ukazuje da svaki nalog za plaćanje mora da
bude generisan direktno u FMIS, a zatim i ručno evidentiran u računovodstvenom softveru (ZUP)
kako bi se preuzeta obaveza uklonila sa spiska obaveza.

24.    Preuzete obaveze vezane za istragu i poštanske usluge se preuzimaju u kada nalog
tužioca koji je zadužen za određeni predmet stigne u računovodsvo JT. Slika 1 ispod prikazuje
mapu ovog procesa. Početak procesa je označen pružanjem usluga sudskog veštaka ili advokata11.


11
  Ili neki drugi subjekat koji pruža usluge u istražnom postupku. Kao što je: Ministarstvo unutrašnjih poslova, različita
javna komunalna preduzeća, prevodioci, itd.

                                                           9
Nakon pruženih usluga, oba subjekta podnose fakture12 sa detaljnim podacima o nastalim
rashodima i povezanim naknadama koje se utvrđuju u skladu sa Pravilnikom o naknadi troškova
u sudskim postupcima i Advokatskom tarifom. Proces se nastavlja tako što tužilac koji vodi
predmet potvrđuje ove rashode tako što proverava da li su oni usklađeni sa odredbama gore
pomenutih akata i da li se uklapaju u ono što bi se moglo nazvati očekivanja “na osnovu iskustva”
u smislu određene usluge. Tužilac zatim izdaje prednalog13 sa svim detaljima plaćanja (ime
subjekta/lica, broj računa u banci, iznos neto naknade, porezi i doprinosi, itd.) koji služi kao osnova
finansijskom odeljenju da kreira nalog za plaćanje u FMIS.



Slika 1. Proces preuzimanja obaveze (generički)


                                            -Lawyers
        Start of       Investigation         - Expert
     investigation       activities         witnesses                             Prosecutor
                                             - Others           invoice
                                                                    invoice
                                                                        Invoice


                                                                                  Verification




                                           PO Accounting Dpt                       Pre-order




25.    Nedostatak jasnih smernica i postojanje različitih praksi u prihvatanju preuzetih
obaveza dovodi do značajnih razlika među JT. Imajući u vidu trajanje krivičnog predmeta (tj.
od trenutka izvršenja krivičnog dela, preko hapšenja i istrage, eventualne optužnice i suđenja),
trenutak kada prednalog zamenika tužioca za plaćanje korišćenih usluga dolazi do
računovodstvenog odeljenja značajno varira među JT. U OJT u Smederevu, prednalog se šalje
računovodstvu odmah nakon potvrđivanja fakture u istražnom postupku. Sa druge strane, OJT u
Novom Sadu sprovodi složeniji i selektivniji postupak. Tačnije, u slučaju kada nema optužnice,
sve obaveze koje dolaze od rashoda nastalih u postupku se preuzimaju tek na kraju istrage.
Ukoliko je podignuta optužnica, obaveze se preuzimaju na kraju suđenja. Ukoliko lice bude
proglašeno krivim, obaveze preuzima sud koji vodi sudski postupak. Od nedavno, kada se lice
proglasi krivim, obavezno je da nadoknadi troškove JT i sudu za sve troškove nastale u predmetu,
ukoliko finansijski status tog lica to dozvoljava.


12
   Faktura sadrži uobičajene elemente: imena uključenih strana (JT i ime advokata/sudskog veštaka, preostali iznos
razložen po vrstama i uslugama, povezani socijalni doprinosi i porezi, detalji o računu u banci, datum i mesto.
13
  Počevši od januara 2015. godine, VJT u Beogradu izdaje prateći akt (tj. odluku) koja, prema njihovom tumačenju,
ima zakonsku moć u eventualnom postupku prinudne naplate, za razliku od samog prednaloga.

                                                               10
26.     Međutim, postoje instance u kojima se određene obaveze preuzimaju bez obzira na
to kako će se završiti istražni postupak. Ovo se prvenstveno odnosi na usluge sudskih veštaka,
koji su retki i sa složenom vrstom ekspertize. Iako postoji subjektivnost i selektivnost u plaćanju,
ova praksa bi mogla da bude opravdana ukoliko se uzme u obzir da bi ovi sudski veštaci odbili da
pružaju svoje usluge, jer moraju da čekaju završetak celog postupka (uključujući i suđenje), što u
nekim slučajevima traje godinama. Pored toga, u slučaju VJT u Beogradu, preuzete obaveze iz
faktura koje šalju sudski veštaci se preuzimaju kao i slučaju OJT u Smederevu – odmah nakon
njihovog potvrđivanja. Fakture koje šalju advokati za obavezno zastupanje se obrađuju na kraju
istražnog postupka, a obaveze se zatim preuzimaju bez obzira na to da li je optužnica podignuta ili
nije. Konačno, situaciju u VJT u Valjevu i OJT u Prokuplju nije dovoljno razjašnjena, ali nivo
docnji u ovim JT ukazuje da su i tamo prakse verovatno iste kao i u OJT u Smederevu, te je stopa
preuzimanja obaveza veća nego u Novom Sadu i Beogradu.

27.     Postupak preuzimanja obaveza je propisan članom 261 Zakona o krivičnom
postupku. Ovaj član reguliše oblast troškova nastalih tokom istrage i suđenja, ali sa nedovoljnim
stepenom jasnoće. Prvi pasus ovog člana navodi sve moguće vrste troškova uključujući “nagradu”
koja je propisana za veštake i advokate zajedno sa drugim troškovima, kao što su putni troškovi,
materijalni troškovi i slično. “Nagrada” je glavni izvor rashoda u istražnom postupku i čini 90 od
100 procenata ukupnih rashoda, jer sudski veštaci i advokati najčešće i ne zahtevaju nadoknatu
putnih troškova i materijalnih troškova ukoliko oni nisu dovoljno veliki. Drugi pasus ovog člana
navodi da se drugi troškovi plaćaju unapred (tj. pre završetka postupka) i da ih plaća “organ
postupka”, dok se u ovom pasusu ne navodi da bi “nagrada” trebalo da bude plaćena unapred, što
ostavlja nepotreban prostor za različita tumačenja. Dok nije jasno koji je “organ postupka” u
slučajevima kada se predmet nalazi u fazi suđenja (tj. kada je podignuta optužnica), takođe je
nejasno da li plaćanje unapred treba da se izvrši unapred pre kraja istrage ili čitavog postupka –
uključujući suđenje.

28.    Razlike u preuzimanju obaveza među JT su posledica različitog tumačenja člana 261
Zakona o krivičnom postupku. Tumačenje OJT u Novom Sadu koje je dogovoreno sa
tumačenjem Osnovnog suda u Novom Sadu je da ne treba unapred isplaćivati “nagrade” sudskim
veštacima i advokatima, gde je “organ postupka” (a samim tim i obveznik) JT u predmetima u
kojima nije podignuta optužnica, a “organ postupka” je sud kada je optužnica podignuta. Ovakvo
tumačenje je podržano odlukama Vrhovnog suda broj 1030/2015 od dana 08.12.2015. god i
729/2014 od dana 22.10.2014. god rešavajući spor između javnog pravobranioca i sudskih veštaka
i advokata o tome ko je odgovoran za izmirenje rashoda u pravnim procesima. OJT u Novom Sadu
stoga upravlja transferom velikog dela svojih troškova istrage ka Osnovnom sudu u Novom Sadu,
a istovremeno odlaže svoje obaveze do kraja istražnog postupka. Sa druge strane, OJT u
Smederevu koje preuzima obaveze mnogo brže nego OJT u Novom Sadu, tumači ovaj član na
potpuno suprotan način, tako da se obaveze koje dolaze kroz fakture koje sadrže “nagrade” za
sudske tumače i advokate preuzimaju “kako pristižu” – mnogo pre kraja tužilačkog procesa i bez


                                                11
obzira da li je podignuta optužnica ili ne. Ukoliko neki od troškova istrage nisu plaćeni pre nego
što optužnica dođe do suda, sud odlučuje da te troškove treba da izmiri OJT u Smederevu. Detaljni
dijagrami o procesu preuzimanja obaveza za OJT u Smederevu, OJT u Novom Sadu i VJT u
Beogradu su priloženi u Aneksu 2 ovog izveštaja.

29.     Ovo uzrokuje mnogo varijacija u nivou preuzetih obaveza vezanih za istragu u JT,
dok obaveze vezane za poštanske usluge odražavaju razliku u veličini tužilaštava. Tabela 3
ispod prikazuje nivo obaveza u smislu troškova vezanih za istragu i poštanske usluge za period od
januara 2014. god do juna 2016. god za ona OJT koja su dostavila takve podatke – OJT u Novom
Sadu i OJT u Smederevu. Možemo da vidimo da je nivo obaveza ova dva tužilaštva veoma sličan
kroz čitav period, dok je razlika u broju predmeta i broju tužilaca vrlo značajna – OJT u Novom
Sadu u proseku obrađuje 21,300 predmeta godišnje i ima 24 tužioca, dok OJT u Smederevu na
godišnjem nivou ima gotovo tri puta manje predmeta i šest puta manje tužilaca – 6 tužilaca radi na
7,300 predmeta godišnje u proseku.


Tabela 3. Preuzete obaveze za istragu i poštanske usluge u odabranim JT (godišnji podaci)

                                     2014                       2015                       2016
                                            Poštanske                  Poštanske                  Poštanske
         JT                Istraga          usluge    Istraga          usluge    Istraga          usluge

         Novi Sad            8,262,992 1,308,746 10,086,092 1,352,444               8,400,366     651,033

         Smederevo           6,354,864      300,569 10,263,104         571,228      8,172,842     244,077
         Izvor: Izveštaji o izvršenju budžeta i proračuni autora


30.     Izgleda da je uočena praksa preuzimanja obaveza jedinstvena za svako JT i ne
primenjuje se na druga JT sa iste teritorije pod nadležnošću istog AJT. Pošto su podci o
obavezama bili dostupni samo za JT iz uzorka, analizirali smo nivo dugovanja (što bi trebalo da
bude efikasan parametar za nivo obaveza) OJT na teritoriji AJT u Novom Sadu (kome pripada
OJT u Novom Sadu) i uporedili ih sa podacima sa teritorije AJT u Beogradu (kome pripada OJT
u Smederevu). Nismo pronašli nikakve značajne ukupne razlike – prosečne docnje po tužiocu
među OJT u AJT u Novom Sadu (ne računajući OJT u Novom Sadu) su iznosile RSD 1.12 miliona,
dok su za OJT na teritoriji AJT u Beogradu (ne računajući OJT u Beogradu i OJT u Smederevu)
iznosile RSD 1.18 miliona. Iz toga sledi da je praksa preuzimanja obaveza posledica aranžmana
koje pojedinačna OJT imaju sa nadležnim sudovima (Osnovnim sudom u Novom Sadu i Osnovnim
sudom u Smederevu u našem slučaju).

31.    Postoji veoma visoka pozitivna korelacija u trendovima nastanka obaveza vezanih za
troškove istrage u OJT u Novom Sadu i OJT u Smederevu, dok sezonalnost nije uzeta u
obzir. Slike 2 i 3 ispod prikazuju trend u obavezama za istrage i poštanske usluge za dva OJT.

                                                       12
Vidimo da se dve linije kreću zajedno najveći deo vremena, a OJT u Novom Sadu ima veće
obaveze za poštanske usluge za čitav period, dok situacija varira u odnosu na troškove istrage –
Novi Sad trenutno ima malo veći nivo obaveza, dok su tokom većeg dela 2015. god bili na nižem
nivou u odnosu na Smederevo. Kraj 2014. godine je obeležen veoma visokim nivoom preuzetih
obaveza u oba OJT, i dok se taj nivo stabilizovao na nivou od oko RSD 1 miliona tokom 2015.
god, počeo je da ubrzava u prvoj polovini 2016. god.


Slika 2.Obaveze za istragu u OJT u Novom Sadu i Smederevu (mesečni podaci)




Slika 3. Obaveze za poštanske usluge u OJT u Novom Sadu i Smederevu (mesečni podaci)




32.    Povećanje ukupnog nivoa obaveza za istrage je uglavnom posledica povećanja
obaveza vezanih za obaveznu odbranu u OJT u Novom Sadu i Smederevu. Slika 4 ispod
prikazuje strukturu obaveza za istrage za ova dva OJT. Dok je udeo kategorija “ostalih troškova”
i “sudskih veštaka” ostao relativno stabilan uz neke varijacije tokom perioda, obaveze vezane za
obaveznu odbranu (označene plavom bojom) su značajno povećane. Iako smo videli da praksa
preuzimanja obaveza u značajnoj meri varira, ipak se primenjuje na prosečan (opšti) slučaj. Ovaj

                                              13
proces još uvek nije u potpunosti automatizovan u smislu da pružaoci usluga (sudski veštaci i
advokati) znaju tačan trenutak kada će faktura biti dospela. Zajedno sa nedostatkom interne (ex
ante) kontrole i kontrole budžetske inspekcije (ex post) i mogućnosti da se prave izuzeci od slučaja
do slučaja (prvenstveno za deficitarne sudske veštake), ovo ostavlja prostora za pojedinačne
advokate i sudske tumače i njihova udruženja da vrše pritisak na JT da preuzimaju finansijske
obaveze kako bi im bile plaćene pružene usluge. Stoga, primetni trend rasta može biti objašnjen
pritiskom advokatskih udruženja na JT da preuzimaju ove finansijske obaveze. Ovakva intuicija u
određenoj meri odgovara podacima uočenim u Novom Sadu kao JT sa “čvrstom” praksom
preuzimanja obaveza i Smederevo kao mnogo manje strogim u tom smislu – udeo obavezne
odbrane u obavezama vezanim za istrage u Novom Sadu je u proseku iznosio 16% u 2014. god, a
zatim je skočio za 20% u 2015. i 2016. god dostižući 35% i 56% u navedenim godinama, dok stopa
povećanja u Smederevu nije bila visoka – udeo je iznosio 26% u 2014. god, a zatim je skočio na
40% u 2015. god i dostigao je 43% u junu 2016. god.

Slika 4. Struktura obaveza vezanih za istragu u JT u Novom Sadu i Smederevu




33.    Uočene razlike u praksama preuzimanja obaveza u JT ne odražava se samo na nivo
obaveza, već prirodno i na nivo rashoda i docnje, čime se narušava čitava finansijska slika
mreže JT. Kao što smo mogli da vidimo iznad, postoji velika disproporcija u veličini između OJT
u Novom Sadu i OJT u Smederevu (u proseku 3 puta više predmeta i 4 puta više tužilaca u Novom
Sadu), ali se to ne odražava u njihovim nivoima rashoda. Smederevo konstantno beleži visok nivo
rashoda, i po predmetu i po tužiocu (Tabela 2), dok ima sličan nivo obaveza vezanih za istragu
(Slika 2). Dok Smederevo ima isti nivo obaveza kao Novi Sad, nivo rashoda u apsolutnim
vrednostima u Smederevu, iako nije proporcionalno, nije toliko visoko kao u Novom Sadu (Tabela
1). Ovo se objašnjava mnogo većim nivoom docnji (neizmirenih obaveza) uočenim u OJT u
Smederevu u odnosu na docnje u OJT u Novom Sadu, što ćemo i videti u narednom odeljku.



                                                14
4.     Docnje u sistemu JT – nivo, trendovi i struktura

34.     Docnje u čitavom sistemu JT (uključujući osnovna, viša i apelaciona JT) su u
septembru 2016. godine iznosile RSD 572 miliona. I dok AJT gotovo da nemaju docnje, docnje
VJT su iznosile RSD 284 miliona, a OJT su nagomilala docnje u iznosu od RSD 286 miliona.
Odnos u strukturi docnji je takav da je veoma veliki udeo docnji (68%) stariji od 90 dana, dok je
preostali deo jednako raspoređen na račune sa čijem plaćanjem se kasni manje od 30 dana, između
30 i 60 dana i između 60 i 90 dana. Slika 5 ispod prikazuje detalje o strukturi. Ove podatke DVT
prikuplja na kvartalnom nivou. Međutim, upitnik na osnovu koga se prikupljaju podaci nema
strukturu koja bi bila odgovarajuća za beleženje vrste rashoda koji se kriju iza docnji, već samo
ukupne iznose i odnose u strukturi docnji.

Slika 5. Odnosi u strukturi docnji u JT




35.     Docnje uočene u uzorku JT odražavaju razlike u njihovim procedurama za
preuzimanje obaveza. Tabele 4 i 5 ispod prikazuju ukupan nivo docnji i docnje po tužiocu za pet
JT iz uzorka. Vidimo da OJT u Novom Sadu ima daleko najniži nivo docnji po tužiocu, dok OJT
u Prokuplju, za koje nisu bili dostupni detaljni podaci, ima gotovo RSD 3.5 miliona docnji po
tužiocu. Istovremeno, OJT u Smederevu održava nivo od RSD 2 miliona docnji po tužiocu. Skoro
28% (158 od 572 miliona) od ukupnog iznosa docnji je nagomilalo VJT u Beogradu. Docnjama
ovog tužilaštva dominiraju kategorije “ostalih troškova istrage”.

36.     Trenutne docnje za istragu značajno prevazilaze godišnje budžete za ove troškove.
Kada se porede prosečni rashodi nastali u 2014. i 2015. godini prikazani na Slici 1 iznad sa
podacima o docnjama, možemo videti da je odnos godišnjih troškova za istragu i trenutnih docnji
za VJT u Beogradu 2.61, u slučaju OJT u Smederevu taj odnos je 2.58, u slučaju OJT u Prokuplju
je 2.55, dok je u VJT u Valjevu odnos 1.18. OJT u Novom Sadu je jedino tužilaštvo sa odnosom
nižim od 1. Na nivou čitavog uzorka, ovaj odnos je 2.28 što znači da, ukoliko ne bude dodatnih

                                               15
docnji, mora da dođe do povećanja godišnjeg budžeta za istrage za 230% kako bi se izmirile docnje
ovih JT.

37.    Postoji razlika između docnji nastalih za obaveznu odbranu i usluge sudskih veštaka
među JT iste kategorije. Na primer, VJT u Valjevu ima skoro dva puta veće docnje za usluge
sudskih veštaka u poređenju sa obaveznom odbranom (RSD 3 miliona u poređenju sa RSD 1.6
miliona), dok je ovaj odnos obrnut u slučaju VJT u Beogradu (RSD 7.6 miliona u odnosu na RSD
17.9 miliona). Pod pretpostavkom da je priroda predmeta u ovim VJT slična, razumno je očekivati
barem uporedni nivo docnji za ove vrste troškova vezanih za istragu.

38.    Ovo može ukazati na subjektivnost u načinu izmirivanja docnji. Prethodno je
pomenuto da neka JT racionalizuju kada plaćaju svoje račune kako bi zadržali dobre odnose sa
određenim sudskim veštacima čija ekspertiza je deficitarna, a tužiocima je često potrebna.



Tabela 4. Docnje u odabranim JT u junu 2016. god
                                                Ostali     Troškovi
                  Obavezna          Sudski   troškovi      poštanskih
JT              odbrana            veštaci       istrage   usluga          Ukupno
Beograd             17,933,505     7,603,995 133,051,515              0   158,589,015
Valjevo              1,567,500     3,058,408     329,610              0     4,955,518
Novi Sad             2,792,625     2,377,346     757,443              0     5,927,414
Prokuplje                      10,272,566                        77,353    10,349,919
Smederevo            4,754,615     5,428,441 1,399,376           54,678    11,637,110
Izvor: Kvartalni izveštaji JT o docnjama




                                                   16
Tabela 5. Docnje po tužiocu u odabranim JT u junu 2016. god
                                                               Ostali       Troškovi
                 Broj             Obavezna       Sudski     troškovi       poštanskih
JT              tužilaca        odbrana         veštaci         istrage    usluga
Beograd                    43         417,058     176,837      3,094,221               0
Valjevo                     4         391,875     764,602         82,403               0
Novi Sad                   24         116,359      99,056         31,560               0
Prokuplje                   3                 3,424,189                           25,784
Smederevo                   6         792,436     904,740        233,229           9,113
Izvor: Kvartalni izveštaji JT o docnjama




39.     Trend nagomilavanja docnji se ubrzano povećava u prva dva kvartala 2016. god.
Slika 6 ispod prikazuje trendove u nivou docnji za OJT u Novom Sadu i OJT u Smederevu. Iako
izgleda kao da se docnje jednako gomilaju za sve vrste troškova istrage, one su se uvećale više od
dva puta u prvoj polovini 2016. god u poređenju sa brojkama navedenim na kraju 2015. god.
Docnje su skočile sa RSD 2.5 miliona na RSD 5.9 miliona u slučaju OJT u Novom Sadu, dok je u
slučaju OJT u Smederevu to povećanje bilo sa RSD 4.8 miliona na RSD 11.6 miliona. U poređenju
sa trendovima u preuzimanju obaveza na Slici 4, vidimo da postoje slični obrasci, sa izuzetkom
poslednjeg kvartala 2014. godine i pretpostavljamo da je tada došlo do jednokratne upate za
izmirenje docnji.

Slika 6. Kvartalni nivo i struktura docnji u OJT u Novom Sadu i OJT u Smederevu




40.     Spisak najvećih poverilaca po JT koji je prikazan u Tabeli 6 stvara dodatni utisak
prioritizacije i selektivnosti u izvršenju plaćanja što je nametnuto nedovoljnim sredstvima
koja su dostupna. Ovo je podržano strukturom pet najvećih poverilaca VJT u Beogradu, VJT u
Valjevu i VJT u Smederevu, što je prikazano ispod. Dok su najveći poverioci VJT u Beogradu i
VJT u Valjevu državne institucije (uglavnom Institut za sudsku medicinu i Vojno-medicinska
akademija), najveći poverioci OJT u Smederevu su uglavnom sudski veštaci. Takođe je
                                                     17
interesantno napomenuti da je najveći poverilac VJT u Valjevu sudski veštak sa RSD 740,000
nagomilanih docnji14. Stoga, iako postoji očigledan nedostatak dostupnih sredstava, izgleda da ne
postoji standardizovani pristup u plaćanju računa i izmirivanju docnji. Umesto toga,
računovodstvena odeljenja su na neki način primorana da prave prioritete kada vrše plaćanja kako
bi obezbedila normalno funkcionisanje njihovih tužilaštava.

                           Tabela 6. Najveći poverioci u novembru 2016. god

                           VJT u Beogradu
                           Broj       Poverilac                             Iznos
                                1     Institut za sudsku medicinu            53,817,171
                                2     Vojno-medicinska akademija             30,279,822
                                3     Biološki fakultet                      21,754,553
                                4     Advokati                               17,933,505
                                5     DNK testovi                            15,516,200
                           OJT u Smederevu
                           Broj       Poverilac                             Iznos
                                1     Grad Smederevo (JKP)                    1,964,800
                                2     Sudski veštak                           1,738,172
                                3     Sudski veštak                             974,887
                                4     Sudski veštak                             834,344
                               5      Ministarstvo unutrašnjih poslova 659,268
                           VJT u Valjevu
                           Broj           Poverilac                   Iznos
                                  1       Sudski veštak                  739,211
                                  2       Grad Valjevo (JKP)             638,378
                                  3       Bezbed –informativna agencija 614,400
                                  4       Min. unutrašnjih poslova       611,040
                                  5       Biološki fakultet              472,951
                           Izvor: Interna baza podataka i proračuni autora




41.    Ukupno je samo RSD 3.4 miliona docnji rešeno kroz prinudnu naplatu u
posmatranom periodu15 i svaku od navedenih prinudnih naplata su pokrenuli advokati, dok
sudski veštaci nisu pokrenuli nijednu prinudnu naplatu. OJT u Prokuplju se ističe sa RSD 2.2
miliona, dok su VJT u Beogradu i VJT u Valjevu imali RSD 860,000 i RSD 333,000 računa rešenih


14
   Ovo je ukupan iznos dospelih obaevza. Uobičajena tarifa sudskih veštaka za pojedinačne predmete kreće se od
RSD 10,000 do RSD 25,000. To naravno može da varira u zavisnosti od složenosti njihove ekspertize i pruženih
usluga.
15
   Ovaj broj ne uključuje RSD 4.3 miliona kompenzacije koju su izvršili tužioci koji nisu prošli proces reizbora 2010.
godine.

                                                          18
kroz prinudnu naplatu. OJT u Novom Sadu i OJT u Smederevu do sada nisu imali slučajeve
prinudne naplate.

42.    Prinudna naplata bi mogla da postane veliki problem u budućnosti. Iako podaci nisu
potpuni, troškovi nastali u JT kroz prinudnu naplatu koja prevazilazi originalni dug je u opsegu od
25-30% od prvobitnog duga. Hipotetički, to znači da ukoliko bi svi poverioci odmah naplatili svoja
dugovanja kroz prinudnu naplatu, nastali bi dodatni troškovi u iznosu od RSD 143 – 171 miliona
pored postojećih RSD 572 miliona osnovnog duga.


5.     Glavni nalazi


43.    Nivo potrošnje se povećava svake godine i ima mnogo varijacija u troškovima
vezanim za istragu po predmetu u uzorku JT. Kombinacija rastućeg broja novih predmeta i
velikog broja predmeta prenetih iz sudova 2013. godine izaziva povećanje trenutnog broja
predmeta svake godine. Međutim, povećanje troškova je mnogo veće od stope povećanja broja
predmeta. Varijacije u troškovima su zapanjujuće – dok VJT u Beogradu u proseku ima 2.5 do 3
puta veće troškove po predmetu od VJT u Valjevu, u kategoriji OJT, OJT u Prokuplju u proseku
plaća dva puta više po predmetu u poređenju sa OJT u Novom Sadu i Smederevu.

44.     Postupak verifikacije troškova je predmet tumačenja i u tom delu nedostaju jasne
smernice. Pravilnik o naknadi troškova u sudskim postupcima je nejasan, a sudski veštaci mogu
da dođu do iznosa koji u velikoj meri variraju. Naknade takođe mogu da budu duplo veće ukoliko
se usluge pružaju po “lošim uslovima (noću, u lošim vremenskim uslovima, itd.)”. To omogućava
tužiocima da u određenoj meri pregovaraju i racionalizuju kome i kada će izvršiti plaćanje, što ima
negativan uticaj na njihov profesionalni integritet i može imati dugoročne implikacije na učinak
JT.

45.     Sistemi koji se koriste za kontrolu obaveza su neodgovarajući jer uvećavaju rizik od
nagomilavanja docnji. FMIS ne podržava opterećenje (tj. rezervisanje aproprijacije) kada se
obaveze unose u sistem. JT uopšte ne koriste FMIS za evidentiranje obaveza. Umesto toga, oni
koriste računovodstveni softver (ZUP) koji je veoma rigidan i ne omogućava delotvornu analizu
podataka. ZUP takođe nije integrisan sa FMIS. Precizniji podaci o obavezama se, međutim, čuvaju
u sveskama šefova računovodstva i tabelama radi lakšeg korišćenja podataka.

46.      Postoje značajne razlike u procesu preuzimanja obaveza među JT. To proizilazi iz
različitih tumačenja člana 261 Zakona o krivičnom postupku koji je nedovoljno jasan po pitanju
da li “nagrada” za advokate i sudske veštake (koja predstavlja najveći u deo u troškovima istrage)
treba da bude isplaćena pre završetka istražnog postupka ili ne. Takođe, odredbe ovog člana
pominju da troškove treba da snosi “organ postupka” što neka JT tumače kao mogućnost da


                                                19
prebace svoje trokove na sudove u predmetima u kojima je podignuta optužnica. Ovo je dovelo do
situacije da JT koja su tri ili četiri puta veća i u smislu broja tužilaca i u smislu broja predmeta
imaju uporediv nivo obaveza sa manjim tužilaštvima.

47.     Nestandardizovana praksa preuzimanja obaveza stvara veliki potencijal za korupciju
i preti da ugrozi integritet JT. Iako postoje razlike, prakse svakog JT mogu lako da budu
izmenjene kako bi se prilagodile trenutnim potrebama tužioca ili JT. Fakture sudskih veštaka koji
nude deficitarnu ekspertizu ili su veoma važni za istragu se tretiraju kao prioritet. Postojeći okvir
FMIS koji ne podržava kontrolu obaveza, dozvoljava ovakvu situaciju, jer se evidentiranje
obaveza odigrava u paralelnom sistemu koji nije funkcionalno povezan. Nalozi za plaćanje se
kreiraju direktno u FMIS bez reference na nalog u kome se obaveze preuzimaju.

48.    Docnje odražavaju razlike u postupcima preuzimanja obaveza i u proseku su 2,3 puta
veće od godišnjeg budžeta za usluge istrage. Ona JT koja imaju “labavije” prakse preuzimanja
obaveza i mogućnost prebacivanja svojih troškova na sudove imaju očekivano nizak nivo docnji
u poređenju sa onim tužilaštvima koja odmah preuzimaju obaveze čim pristignu fakture sudskih
veštaka i advokata. Izmirivanje svih docnji vezanih za istrage odjednom bi zahtevalo povećanje
godišnjeg budžeta za istrage za 230%.

49.    Prinudna naplata je trenutno veoma malo zastupljena, ali bi mogla da predstavlja
veliki problem u budućnosti. Ukupan iznos novca koji su poverioci naplatili kroz prinudnu
naplatu je iznosio skromnih RSD 3.4 miliona u periodu od januara 2014. god do juna 2016. God.
Konačno, tamo gde se primenjuje procedura prinudne naplate, troškovi koji prevazilaze osnovni
dug iznose oko 25-30%. To znači da ukoliko bi svi poverioci posegnuli za ovim rešenje, dodatnih
RSD 143-171 miliona troškova bi nastalo pored originalnog duga od RSD 572 miliona (trenutni
nivo docnji).



Preporuke


50.    Bolje upravljanje kontrolom obaveza usklađeno sa odgovarajućim korišćenjem
pruženih usluga koje su analizirane u ovom izveštaju predstavlja preduslov za unapređenje
finansijskog upravljanja u DVT i JT. Na osnovu dostupnih informacija, tim smatra da bi
namensko povećanje budžeta za rešavanje docnji, što bi moglo da se desi pre značajnih
unapređenja u funkciji finansijskog upravljanja u DVT i JT, praktično podržalo trenutnu lošu
praksu. Pored toga, takvo rešenje bi značajno podrilo integritet i učinak javno-tužilačke službe i
pravosuđa uopšte.




                                                 20
51.    Direktan način za rešavanje nagomilanih docnji je da se one jednostavno izmire kroz
veće budžetske aproprijacije u narednim godinama. Međutim, okvir ispod predstavlja spisak
preporuka koje će biti sprovedene pre nego što dođe do povećanja budžetskih sredstava. Ove
intervencije su dizajnirane kako bi se zaštitio integritet i povećao finansijski i ukupan učinak JT.


             Preporuka 1: Napraviti listu izdvojenih usluga, zajedno sa nizom
              prihvatljivih troškova po predmetu, usmerenih ka povećanju transparentnosti
              budžetskog planiranja i izvršenja i sprečavanju neusaglašenosti troškova po
              predmetu u mreži JT. Ovu preporuku treba da sprovedu DVT i RJT uz
              podršku MP

             Preporuka 2: Unaprediti odredbe Pravilnika o naknadi troškova u sudskom
              postupku kako bi se isključilo favorizovanje iz izmirivanja troškova. Tužioci
              će imati manje problema u verifikovanju troškova ukoliko postoji spisak
              cena za različite ekspertize koje bi bile usklađivane na godišnjem nivou. Ovu
              preporuku treba da sprovedu DVT, RJT.

             Preporuka 3: Osigurati da obaveze budu evidentirane u ZUP i da ove
              evidencije budu dostupne DVT-u u realnom vremenu. Da bi ovo bilo
              jednobrazno, potrebno je obezbediti program obuke za sve službenike koji
              rade u računodovstvima u JT o načinima n akoje se informacije unose u
              sistem. Ovo će poslužiti kao privremeno rešenje dok funkcija potpune
              kontrole obaveza ne bude podržana kroz FMIS. Ovu aktivnost treba da
              sprovedu DVT, RJT i Pravosudna akademija

             Preporuka 4: Uspostavljanje standardizovane prakse za preuzimanje
              obaveza kroz obezbeđivanje zajedničkog tumačenja člana 261 Zakona o
              krivičnom postupku. Ovo će sprovesti DVT i RJT.

             Preporuka 5: Postepeno povećanje budžeta JT kako bi bolje odražavao
              njihove potrebe, kako bude napredovalo sprovođenje gore navedenih
              reformi. Ovo mora da bude upareno sa redovnim praćenjem i analizom
              docnji. Na osnovu toga, DVT će se uključiti u dijalog sa MF o načinima
              eliminisanja docnji kroz odgovarajuće budžetsko planiranje.




                                                21
ANEKS 1


Ukupne nagomilane docnje po OJT, kraj septembra 2016. god

                     Docnje pre      Docnje iz                         Broj           Docnje po
       OJT                                            Ukupne docnje
                     2016. god          2016.                         tužilaca        tužiocu
Beograd 1                        0              0                 0              43              0
Beograd 2                        0              0                 0              25              0
Beograd 3                        0              0                 0              21              0
Kosovska Mitrovica               0         68,762            68,762              14          4,912
Despotovac                       0        180,644           180,644               3         60,215
Lebane                           0        205,047           205,047               1        205,047
Leskovac                         0      2,228,383         2,228,383               9        247,598
Prijepolje                       0      1,512,181         1,512,181               5        302,436
Negotin                    127,716      1,420,340         1,548,056               5        309,611
Bačka Palanka                    0        633,481           633,481               2        316,741
Novi Sad                 1,197,842      7,183,578         8,381,420              26        322,362
Čačak                            0      3,465,081         3,465,081              10        346,508
Valjevo                          0      4,622,156         4,622,156              11        420,196
Vršac                       30,756      3,215,659         3,246,415               7        463,774
Kruševac                         0      3,416,766         3,416,766               7        488,109
Mionica                          0        987,062           987,062               2        493,531
Vrbas                    1,338,319      1,131,287         2,469,606               5        493,921
Novi Pazar               1,364,501      2,160,051         3,524,552               7        503,507
Kraljevo                         0      5,226,116         5,226,116              10        522,612
Požarevac                        0      1,075,830         1,075,830               2        537,915
Gornji Milanovac                 0        562,000           562,000               1        562,000
Užice                            0      3,451,844         3,451,844               6        575,307
Petrovac na Mlavi                0        576,372           576,372               1        576,372
Raška                            0        585,022           585,022               1        585,022
Šabac                            0      4,702,402         4,702,402               8        587,800
Veliko Gradište                  0        628,681           628,681               1        628,681
Požega                     577,030      2,231,091         2,808,121               4        702,030
Niš                              0     13,574,320        13,574,320              19        714,438
Sombor                           0      5,072,261         5,072,261               7        724,609
Bečej                       50,520      1,423,927         1,474,447               2        737,223




                                                 22
                    Docnje pre      Docnje iz                         Broj           Docnje po
       OJT                                           Ukupne docnje
                    2016. god          2016.                         tužilaca        tužiocu
Loznica                         0      5,260,000         5,260,000               7        751,429
Kuršumlija                      0      1,588,576         1,588,576               2        794,288
Trstenik                        0      1,896,617         1,896,617               2        948,309
Sremska Mitrovica         230,500      6,581,072         6,811,572               7        973,082
Kragujevac              1,615,000     14,856,400        16,471,400              16      1,029,463
Aranđelovac               203,927      2,924,887         3,128,814               3      1,042,938
Bor                       677,162      3,683,263         4,360,424               4      1,090,106
Mladenovac              1,707,134      3,831,754         5,538,888               5      1,107,778
Vladičin Han              167,656      3,288,456         3,456,112               3      1,152,037
Lazarevac               2,297,334      2,553,767         4,851,101               4      1,212,775
Vranje                  2,999,670      9,363,707        12,363,377              10      1,236,338
Aleksinac                 297,259      3,617,946         3,915,205               3      1,305,068
Obrenovac               2,333,836      4,410,168         6,744,004               5      1,348,801
Pirot                           0      5,575,143         5,575,143               4      1,393,786
Jagodina                2,544,215      7,553,071        10,097,286               7      1,442,469
Pančevo                 2,600,836      9,560,808        12,161,644               8      1,520,206
Stara Pazova            3,288,098      4,410,155         7,698,253               5      1,539,651
Subotica                  139,780     12,183,304        12,323,084               8      1,540,386
Zaječar                    24,910     12,341,804        12,366,714               8      1,545,839
Ub                        532,925      2,661,159         3,194,084               2      1,597,042
Paraćin                   611,214      2,633,955         3,245,169               2      1,622,585
Kikinda                         0      6,586,994         6,586,994               4      1,646,749
Velika Plana            1,236,882      5,444,388         6,681,270               4      1,670,318
Zrenjanin                 593,112      7,764,694         8,357,806               5      1,671,561
Senta                   1,968,000      5,311,646         7,279,646               3      2,426,549
Smederevo               2,832,535     14,308,021        17,140,556               7      2,448,651
Prokuplje               2,234,481      9,490,302        11,724,783               4      2,931,196
Ruma                      937,429      8,014,780         8,952,209               3      2,984,070
Brus                            0        644,607           644,607               0              0




                                                23
ANEKS 2


Proces preuzimanja finansijskih obaveza u odabranim JT – grafikon toka procesa

OJT Smederevo

                                                       -Lawyers
     Start of             Investigation                 - Expert                                                                                   End of
  investigation             activities                 witnesses                                     Prosecutor
                                                                                invoice                                                         Investigation
                                                        - Others
                                                                                    invoice
                                                                                        Invoice




                                                                                                     Verification




                                                                                                      Payment
                                                      PO Accounting Dpt                                order




VJT Beograd

                                                                                                                                         NO         - Lawyers




                                           - Expert
     Start of        Investigation                                                                           End of
  investigation        activities
                                          witnesses                                   Prosecutor          investigation
                                                                                                                                 Indictment?
                                          - Others           Invoice
                                                                 Invoice                                                                           Invoice
                                                                      Invoice                                                                          Invoice
                                                              YES                                                                                           Invoice


                                                                                                           If some of the
                                                                                                        expenditure incurred
                                                                                                       at PO is unpaid at this
                                                                                                                                                 Prosecutor
Beginning of trial                                                                                     point, Court orders PO
                                                                                                          to pay for those
                                                                                                                                 End of trial



                                                                                                       Decision on                                Verification
                                                                                      Verification
                                                                                                       expenditure                 Judge

                                                                                                                                                    Decision



                                                                                        Decision
                                                                                                                                                 PO Accounting Dpt




                                                                                 24
OJT Novi Sad

                                                                                                                          NO
                                     - Lawyers
     Start of        Investigation    - Expert                                             End of
  investigation        activities    witnesses                       Prosecutor                             Indictment?        Prosecutor
                                                 Invoice                                investigation
                                      - Others
                                                     Invoice
                                                          Invoice


                                                      YES
                                                                                                                                  Verification

Beginning of trial                                                                                      End of trial



                                                                                       Decision on                                Payment
                                                                    Court Accounting
                                                                           Dpt         expenditure        Judge                    order




                                                                                                                               PO Accounting Dpt




                                                                    25
ANEKS 3


Spisak ljudi sa kojima su vođeni razgovori

    1.    Svetlana Nenadić, član Državnog veća tužilaca
    2.    Tamara Smrkulj, šef Grupe za finansijsko-računovodstvena pitanja DVT
    3.    Anela Grbović, viši savetnik u Grupi za finansijsko-računovodstvene poslove DVT-a
    4.    Natalija Vukašinović, šef Finansijske službe OJT u Smederevu
    5.    Tanja Hinić, šef Finansijske službe u OJT u Prokuplju
    6.    Jelena Bošković, javni tužilac u OJT u Prokuplju
    7.    Snežana Pavičić, šef Finansijske službe u OJT u Novom Sadu
    8.    Radivoj Kaćanski, prvi zamenik javnog tužioca u OJT u Novom Sadu
    9.    Zlata Ilić, šef Finansijske službe u VJT u Valjevu
    10.   Mila Maksimović, zamenik javnog tužioca u VJT U Valjevu
    11.   Slađana Bogdanović, savetnik u Finansijskoj službi VJT u Beogradu
    12.   Svetlana Bogdanović, generalni sekretar VJT u Beogradu




                                                    26
