                                               98220




                Ulja
                   Nxehtit
                e Të




                       Përballja me normalen
                       e re të klimës




SFIDA E
NDRYSHIMIT
KLIMATIK PËR
BALLKANIN PERËNDIMOR
SHQIPËRIA BOSNJA DHE HERCEGOVINA           KOSOVA
IRJ E MAQEDONISË MALI I ZI SERBIA


    GRUPI I BANKËS BOTËRORE
PO SHKOJMË DREJT NJË
KLIME AKOMA MË TË ASHPËR
Parë nga një vlerësim i kthjellët, “Ulja e të Nxehtit: Përballja
me Normalen e re të Klimës” dokumenton se, nëse nuk
ndërmerret asnjë veprim i mëtejshëm, ka 40% shanse që
ngrohja të tejkalohet me 4ºCelsius (C) përpara vitit 2100,
gjatë jetës së fëmijëve dhe nipërve tanë.

Ai pasqyron një tablo të zymtë të asaj që do të duket bota.
E ndërkohë që moti ekstrem po bëhet normalja e re, dhe
rreziqet ndaj sigurisë për ushqim, ujë dhe energji po rriten,
ndikimi do të ndjehet tek të gjithë, në veçanti tek të varfrit.

Raporti, i përgatitur në bashkëpunim me Institutin e
Potsdamit për kërkimet mbi ndikimin e klimës dhe i filluar
nga Grupi i Bankës Botërore në nëntor 2014, merr në
shqyrtim provat më të fundit shkencore mbi rreziqet
e ndryshimit të klimës ndaj zhvillimit.

I treti në serinë e raporteve mbi “Uljen e të nxehtit”, ky raport
ekzaminon skenarët klimatike në tre rajone, Amerikën Latine
dhe Karaibe, Lindjen e Mesme dhe Afrikën e Veriut, dhe
Evropën dhe Azinë Qendrore, duke përfshirë perspektivat
dhe ndërlikimet për Ballkanin Perëndimor në këtë regjim
të vështirë klimatik.

Por, lajm i mirë është se kjo e ardhme nuk ka pse të jetë
fati ynë. Ka zgjidhje. Së pari, duhet të pranojmë realitetin
e asaj ç’ka na thonë shkencëtarët, dhe të kuptojmë realisht
se ne jemi brezi i fundit që mund të shpëtojë planetin.
Kjo kërkon përpjekje të bashkërenduara dhe ndryshim
të çdo aspekti të jetës së njeriut, ndryshim domethënës
teknologjik, ekonomik, institucional dhe në sjellje.
E mbi të gjitha, kërkon drejtim në çdo nivel të shoqërisë.



                                                                   1
PËRBALLJA ME NORMALEN
E RE TË KLIMËS
REALITETI I DITËVE TONA
Moti ekstrem tashmë po prek njerëzit kudo, duke dëmtuar të vjelat,
vijën bregdetare dhe duke vënë në rrezik mjetet e jetesës.
 •	        Bota është 0.8°C mbi periudhën para-industriale, me ndikime të
           ndryshimeve klimatike të vëzhguara, të tilla si rritja e nivelit të detit
           (me 19 centimetra nga 1901- 2010), zhdukja e akullnajave dhe rritja
           e ngjarjeve të motit ekstrem;
 •	        Humbjet nga ngjarjet ekstreme të motit janë rritur nga 50 miliard dollarë
           në vit në 1980, në gati 200 miliard dollarë gjatë dekadës së fundit;
 •	        Ngrohja me përafërisht 1.5°C mbi periudhën para-industriale është ngulitur
           tashmë në sistemin klimatik të Tokës për shkak të emetimeve të gazit serrë
           (si dyoksid karboni dhe metan) të projektuara në të kaluarës. Kjo do të
           thotë se ndikimet e ndryshimeve klimatike, si valët e të nxehtit, thatësira,
           stuhitë dhe raste të tjera të motit ekstrem, mund të jenë të pashmangshme;
 •	        Për nxjerrë në pah këto të dhëna, shkencëtarët njoftuan se 2014-ta do të
           ishte viti më i nxehtë i regjistruar në histori.




      2	
E ARDHMJA GLOBALE: ME 4°C DHE MË SHUMË
Ne po përjetojmë ndryshimet e klimës të shkaktuara nga dora e njeriut në një
normë të paprecedentë në historinë e njerëzimit. Pavarësisht përpjekjeve të
bëra deri më tani, emetimet globale të gazit serrë vazhdojnë të rriten pa kufij.
Shkencëtarë dhe studiues kanë dalë në përfundimin se me përqasjen “biznes
si zakonisht”, do të arrijmë regjimin e ri të klimës me 4°C ose edhe më shumë,
përpara vitit 2100, me pasoja alarmante:
 •	   I nxehti ekstrem i paprecedentë do të behët më i shpeshtë;
 •	   Ndryshimet në strukturën e reshjeve që do të ndikojnë në sasinë e
      disponueshme të ujit;
 •	   Prodhim i reduktuar i të korrave që do të sjellë rritjen e shqetësimit për
      sigurinë e ushqimit;
 •	   Përshpejtim i humbjes së biodiversitetit dhe zhdukjes së specieve;
 •	   Mundësia e acidifikimit të oqeanit që do të ndikojë në ekosistemet marine,
      peshkim dhe turizëm;
 •	   Ngritja e nivelit të detit do të vazhdojë për shekuj, ndoshta do të rritet me
      2 metra për çdo gradë ngrohje;
 •	   Zhvendosja e shtresës së akullit të Antarktikut Perëndimor do të shkaktojë
      rritje të papritur në nivelin e detit;
 •	   Gropat e karbonit si pyjet dhe ngrica e përhershme që mbajnë gazin metan
      mund të kthehen në emetues të gazit serrë duke sjellë efekte shkatërruese
      për klimën dhe planetin.




                                                                               3
SFIDA E KLIMËS PËR BALLKANIN
PERËNDIMOR
Në Ballkanin Perëndimor, mbizotërimi i bujqësisë që ushqehet me ujë shiu,
bën që sektori i bujqësisë të jetë veçanërisht i ndjeshëm ndaj ndryshimit të
modeleve të reshjeve dhe rritjes së temperaturës. Ekstremet e klimës me një botë
4°C më të ngrohtë në Ballkanin Perëndimor do të sjellë rreziqe të mëdha jo vetëm
për bujqësinë, por edhe për sigurinë e energjisë dhe popullsisë. Ato përfshijnë:
 •	        Ballkani Perëndimor do të bëhet një nga pikat më të nxehta të planetit,
           me valë më të shpeshta të nxehti, që do të shpeshtohen me 80% të muajve
           të verës në një botë 4°C më të ngrohtë.
 •	        Temperatura mesatare verore në Ballkanin Perëndimor mund të ngrihen
           me 7.5°C më lart se periudha para-industriale. Me ngrohjen e klimës,
           akullnajat e vogla të zonës do të zhduken brenda pak dekadave.
 •	        Reshjet parashikohen të zbresin me 20-30% në Ballkanin Perëndimor me
           ngrohjen 4°C.
 •	        Rritja e shpeshtësisë (me 20%) e ditëve të thata do të jetë një kërcënim
           i madh për bujqësinë.
 •	        Sasia e ujit që do të kemi në dispozicion në verë pritet të ulet përgjatë
           shekullit. Prurja vjetore e lumenjve mund të zbresë më shumë se 45%
           në 2100 në një botë 4°C më të nxehtë.
 •	        Rreziku nga përmbytjet dimërore dhe verore pritet të rritet, veçanërisht
           përgjatë Danubit, Savës dhe Tizës.
 •	        Prodhimi i të korrave në Republikën ish-Jugosllave të Maqedonisë
           mund të bjerë me 50% në vitin 2050 me rritjen e temperaturës.
 •	        Hidro-energjia, e cila luan një rol të rëndësishëm në furnizimin me energji
           elektrike të rajonit, do të përballet me rreziqe. Në Shqipëri, për shembull,
           prodhimi mesatar vjetor i hidrocentraleve të mëdhenj mund të reduktohet
           me 15% dhe 20% për hidrocentralet e vegjël.
 •	        Rreziqet ndaj shëndetit do të rriten; ndërsa klima ngrohet, rritet kërcënimi
           i etheve tropikale. Vdekshmëria si pasojë e të nxehtit mund të rritet me
           20% në 1,000 për milion njerëz.




       	
      4	
KUNDËRPËRGJIGJJA NDAJ
SFIDËS SË NDRYSHIMIT
KLIMATIK
Skenari me rritje të temperaturave me 4°C ose më shumë nuk ka përse të jetë
e ardhmja e Ballkanit Perëndimor ose e botës. Duke bashkërenduar përpjekjet,
ne mund të ulin të nxehtin. Shumë nga ndikimet klimatike më të këqija të
projektuara në raportin “Ulja e të nxehtit” mund të shmangen duke e mbajtur
të nxehtin poshtë 2°C. Ndërkohë, duhet të dyfishohen përpjekjet për të forcuar
aftësinë përtëritëse dhe menaxhimin e rreziqeve, për tu përballuar me
ndryshimin klimatik të pranishëm tashmë, gjatë dekadave të ardhshme.

Vendet e Ballkanit Perëndimor janë duke vepruar në këtë aspekt, përfshirë këtu,
bashkëpunimet me një sërë partnerë të zhvillimit. Kjo broshurë thekson disa
shembuj të mbështetjes për masat klimatike të Grupit të Bankës Botërore.
Këtu përshihen trajtimi i rreziqeve për burimet ujore dhe bujqësinë, dhe
shfrytëzimi i mundësive për efiçencën e energjisë dhe modernizimin e
infrastrukturës për një rritje të pastër, më efikase dhe konkurruese.

Konstatimet e raportit “Ulja e të Nxehtit” na tregojnë se, duhet një shtysë
më e madhe që Ballkani Perëndimor të rrisë plotësisht sfidën e ndryshimeve
klimatike. Vendimet e ditëve të sotme mbi politikën e investimeve do të
ndryshojnë rrënjësisht rrezikun e ardhshëm klimatik dhe intensitetin e karbonit
në rajon. Shumë çështje, në veçanti ato që lidhen me kapacitetin përshtatës,
menaxhimin e burimeve ujore ose infrastrukturën energjetike, kanë dimensione
të forta rajonale, për më tepër nga ndërlidhjet gjeografike dhe ekonomike.
Për vendet e Ballkanit Perëndimor, sfida është që të përqendrojnë, nën një
qasje të përbashkët rajonale, veprimet e tyre në nivel kombëtar kundrejt
ndryshimeve klimatike.




                                                                            5
     SHQIPËRI
     NË GARË KUNDËR
     NDRYSHIMIT KLIMATIK
     Ulja e dobësisë së sektorit bujqësor nëpërmjet
     përshtatjes: Më shumë se gjithçka tjetër, bujqësia
     mbështet jetën e popullit shqiptar, pasi siguron bazën
     e të ardhurave për shumicën e popullsisë dhe shërben
     si rrjet për sigurinë e punësimit. E gjithë kjo është në
     rrezik me ndryshimin e klimës. Përshtatja është çelësi
     i së ardhmes, përfshirë: shfrytëzimin e pyllëzimit dhe
     pritave për mbrojtjen e tokës së punueshme nga
     erozioni; përdorimi i ujitjes me pika dhe modernizimi
     i sistemeve ekzistuese; mbjellja e kulturave vendase
     që mund të jenë rezistente ndaj ndryshimeve të klimës;
     përmirësimi i menaxhimit të arave dhe tokës, përfshirë
     lëvrimin minimal dhe rrethimi i të korrave me shpatet.
     Përqendrimi në shërbimet mjedisore: Një projekt
     i miratuar rishtazi për shërbimet mjedisore, siç janë
     kapja e karbonit, mbrojtja e argjinaturave, furnizimi me
     ujë për prodhimin e energjisë, ujitje, ujë të pijshëm dhe
     kanalizime, do të mbështesë praktikat e menaxhimit të
     qëndrueshëm të tokës në zonat rurale malore të prirura
     për erozion dhe do të ndihmojë në ndërtimin e aftësisë
     ripërtëritëse (si në të ardhura dhe mjete të jetesës)
     në komunitetet e atyre zonave.




6	
SHFRYTËZIMI I PYJEVE TË SHQIPËRISË
PËR PËRFTIM DHE KLIMËN
Më shumë pemë do të thotë më shumë para për Shqipërinë.
Shqipëria është një nga vendet e para që kap karbonin në
tokën e zhveshur. Ajo po mbjell pemë dhe ndihmon pyjet të
rigjenerohen pa ndërhyrjen e njeriut apo kafshëve. Nën një
program të Bankës Botërore të përfunduar së fundmi, 60% e
pyjeve të Shqipërisë po menaxhohen tashmë nga organet e
qeverisjes vendore. Çdo komunitet përfton mbi 2,000 dollarë
nga karboni i kapur. Vendi shet uljen e emetimeve, nga karboni
që kapet nga pemët në rritje, me vlerë të përllogaritur në
11 milion dollarë për Fondin e Bankës Botërore për BioKarbonin.




                                                     SHQIPËRI |   7
BOSNJA DHE
HERCEGOVINA
FORCIMI I AFTËSISË
RIPËRTËRITËSE DHE PËRSHTATJA
E INFRASTRUKTURËS
Projekti për Zhvillimin e Ujitjes: Në Bosnje dhe
Hercegovinë, një e pesta e fuqisë punëtore është e
punësuar në bujqësi. Qëllimi i këtij projektit është
përmirësimi i performancës së sistemeve të ujitjes dhe
mbështetja e fermerëve. Ai përqendrohet në investime
me prioritet të lartë që synojnë rehabilitimin dhe
modernizimin e sistemeve të ujitjes. Duke qenë, deri
më sot, investimi më i madh i ujitjes në vend, projekti
do të mbështesë përpjekjet për të bërë përqasjen me
politikat e ujitjes së Bashkimit Evropian dhe për të
trajtuar çështjet e ndryshueshmërisë së klimës.
Mbrojtja nga përmbytjet: Rritja e dukurisë së shirave
të mëdhenj dhe ngjarjeve të përmbytjeve të mëdha,
si pasojë e ndryshimeve klimatike, paraqet gjithashtu
rreziqe për bujqësinë dhe mjetet e jetesës. Në maj
2014, përmbytja më e keqe e regjistruar në historinë
e vendit, shkaktoi rreth 15% ulje të të ardhurave
kombëtare nga dëmet dhe humbjet. Ajo shkatërroi
jetë dhe mjete të jetesës. Lumenjtë u frynë, malet u
gërryen, dhe vendi u godit nga fatkeqësia. Përmbytja
rrënoi qytete dhe mbuloi me ujë fushat e sapo lëruara.
Shkarjet e dheut shkatërruan rrugë dhe infrastruktura
të tjera jetike. Njerëzit u larguan nga shtëpitë e tyre,
duke kërkuar tokë të thatë dhe strehim. Kjo ishte një
parashikim i asaj që do të vijë.




  8	
PROJEKTI PËR RIMËKËMBJEN NGA PËRMBYTJA
Në përgjigje të përmbytjes në Bosnje dhe Hercegovinë në maj
2014, Grupi i Bankës Botërore nisi projektin 100 milion dollarësh
për rimëkëmbjen nga përmbytja. Projekti do të përmbushë nevojat
kritike dhe kthejë funksionimin e infrastrukturës së nevojshme
për shërbimet publike dhe rimëkëmbjen e ekonomisë, si zhvillimi
rural, energjia, transporti, furnizimi me ujë dhe kanalizime.
Projekti do të ofrojë asistencë teknike dhe do të ngrejë
kapaciteteve, po aq të rëndësishme sa projektimet e rritjes
së përmbytjeve, sa dhe ndryshimet klimatike, për të ndihmuar
në rritjen e aftësisë ripërtëritëse ndaj fatkeqësive.



                                     BOSNJA DHE HERCEGOVINA   |   9
KOSOVA
PLOTËSIMI I NEVOJAVE NË RRITJE
PËR ENERGJI ME VEPRIMIN KUNDËR
NDRYSHIMIT KLIMATIK
Vlerësimi Mjedisor i Vendit (VMA): VMA-ja e Kosovës
është një mjet analitik i Bankës Botërore që përdoret
për të integruar çështjet mjedisore në strategjitë,
programet dhe projektet e ndihmës për zhvillim.
Ai është një mjet i vlefshëm për trajtimin e ndryshimit
të klimës. Prioritet mjedisore i vendit për pesë vitet e
ardhshme është harmonizimi i legjislacionit mjedisor të
Kosovës me atë të BE-së. Kjo do të thotë që legjislacioni
dhe metodologjia mjedisor të përfshihen në të gjithë
sektorët; ngritja dhe zgjerimi i institucioneve për
zbatimin e politikave mjedisore. VMA-ja mbështet
planin e qeverisë për tu përqendruar, ndër të tjera,
në monitorimin e ndotësve të mëdhenj industrialë
si dhe pikat e nxehta; rritjen e aksesit në ujë të pastër;
krijimin e programeve për riciklimin e ujërave të zeza
dhe mbetjeve të ngurta; dhe aplikimin e koncepteve
të efiçencës së energjisë në sektorët e ekonomisë.
Ngritja e efiçiencës së energjisë dhe energjisë së
rinovueshme në të ardhmen e Kosovës: Aktualisht,
sistemi i energjisë elektrike i Kosovës nuk mund të
plotësojë kërkesën e nevojshme për të nxitur rritjen
ekonomike të vendit. Prodhimi i energjisë mbështetet
në dy centrale të vjetër dhe jo të besueshëm, që
funksionojnë me djegie të linjitit, njëri prej të cilëve
është planifikuar të dalë jashtë përdorimit në vitin 2017.
Së bashku me ngrohjen e paqëndrueshme të ndërtesave,
kryesisht nga elektriciteti i pa menaxhuar dhe i pa
rregulluar që mbështet në dru zjarri dhe linjiti, kjo gjë nuk
është as ekonomike dhe as e qëndrueshme për mjedisin.
  10	
KOSOVA: PROJEKTI PËR EFICENCËN E ENERGISË
DHE ENERGJINË E RINOVUESHME (KEEREP)
Efiçenca e energjisë dhe energjia e rinovueshme mund të
ndihmojnë në zbutjen e mungesave të projektuara të energjisë
në Kosovë, duke rritur sigurinë e energjisë dhe mjedisin e
qëndrueshëm. Projekti KEEREP përqendrohet në efiçencën
e energjisë, energjinë e rinovueshme, investimet në ndërtesa
publike, si dhe mbështetja me politika dhe nisma rregullatore
për energjinë e rinovueshme dhe efiçencën e energjisë.

Kjo është në përputhje me Plan Veprimet kombëtare të qeverisë
për efiçencën e energjisë dhe energjinë e rinovueshme, të cilat
bëjnë thirrje për kursim të energjisë me 9% brenda 2018 dhe
arritjen e objektivit 25% energji e rinovueshme deri në vitin 2020.




                                                        KOSOVA |      11
ISH REPUBLIKA
JUGOSLLAVE
E MAQEDONISË
TË SHOHIM DREJT NJË TË
ARDHME TË GJELBËR
Ulja e cenimit të sistemeve bujqësore nga
ndryshimet klimatike në IRJ të Maqedonisë:
Raporti “Ulja e të Nxehtit” në pah se, në IRJ e
Maqedonisë, ndryshimi i klimës përbën kërcënim
të menjëhershëm dhe themelor, sepse bujqësia,
nga të gjithë sektorët, është një nga më të ndjeshmit
ndaj klimës, dhe mjetet e jetesës e komuniteteve
rurale vihen në rrezik. Raporti konstaton se duhet
një plan i qartë për përafrimin e politikave bujqësore
me ndryshimin e klimës, zhvillimin e aftësive të
institucioneve bujqësore kryesore, dhe ndërmarrjen
e investimeve të nevojshme në infrastrukturë,
shërbime mbështetëse dhe përmirësime në fermë.
Realizimi i rritjes së gjelbër në IRJ të Maqedonisë:
Programi analitik dhe mbështetës për rritjen e gjelbër
dhe ndryshimin klimatik ka filluar në vitin 2011,
me mbështetjen financuese të Bankës Botërore
dhe qeverive të Norvegjisë dhe Suedisë.




  12	
NJË PLAN PËR RRITJEN E GJELBËR
Vlerësimi i vendit për rritjen e gjelbër ka një qasje praktike për
identifikimin e sfidave specifike dhe mundësitë me të cilat
përballet IRJ e Maqedonisë për ndërtimin e së ardhmes së
rritjes të gjelbër dhe i paraqet ato në një formë të dobishme për
vendimmarrësit. Raporti trajton zbutjen, përshtatjen, dhe çështjen
më sfiduese të qëndrueshmërisë së burimeve, ajrit të pastër.
Raporti përmbledh punën analitike të ndërmarrë në sektorë dhe
çështje të përzgjedhura si kritike për të përcaktuar dhe kuptuar
rrugën e rritjes së gjelbër të vendit, duke vëne theksin mbi
veprimin klimës.




                       ISH REPUBLIKA JUGOSLLAVE E MAQEDONISË   |   13
MALI I ZI
PËRQENDRIMI TEK RRITJA
E GJELBËR DHE ME AFTËSI
RIPËRTËRITËSE
Projekti i menaxhimit dhe pastrimit të mbetjeve
industriale do të ndihmojë Malin e Zi të mbrojë
burimet natyrore dhe të zvogëlojë rreziqet ndaj
shëndetit publik si pasojë e ekspozimit ndaj
vend-depozitimeve të caktuara të mbetjeve industriale,
të cilat kanë ndikim domethënës në mjedis. Rregullimi
i vend-depozitimit të mbetjeve dhe menaxhimi i
qëndrueshëm i mbetjeve janë parime kyçe të rritjes së
ardhshme ekonomike në sektorin e turizmit në Malin
e Zi. Bashkëpunimi i Malit të Zi me Bankën Botërore
për këtë projekt do të ndihmojë Malin e Zi të trajtojë
disa nga pikat mjedisore më kritike në vend. Projekti
5-vjeçar prej 50 miliard dollarë filloi në nëntor 2014.
Projekti i efiçiencës së energjisë: Studimet e kryera
në mesin e viteve 2000 nxorën në pah se, në Malin
e Zi konsumi i energjisë ishte shumë i lartë dhe
ndërgjegjësimi për mënyrat e arritjes së efiçiencës së
energjisë ishte i ulët në krahasim me tendencat dhe
praktikat në vendet e Bashkimit Evropian. Qeveria
zhvilloi Planin e Malit të Zi për efiçencën e energjisë
(MEEP) për 2008-12, duke mbështetur programe për
zhvillimin e efiçencës së energjisë në të gjithë sektorët
e ekonomisë. Për ta arritur këtë gjë, Ministria e Arsimit
dhe Ministria e Shëndetësisë filluan programe për
përmirësimin e efiçiencës së energjisë në objektet
publike, përkatësisht shkolla dhe spitale.



  14	
MALI I ZI: PËRMIRËSIMI I PERFORMACËS
SË EFIÇIENCËS TË ENERGJISË
MEEP po investon në pajisjen me aparatura të modernizuara për
kursimin e energjisë në rreth 28 shkolla dhe spitale. Po bën izolimin
e çative dhe ndërtesave dhe përmirëson sistemet e ngrohjes,
nënstacionet dhe rrjetet. Objektet e përzgjedhura tu modernizuar,
u zgjidhën mbi bazën e potencialit të tyre në kursimin e energjisë,
shpërndarjes gjeografike, numrit të përdoruesve, si dhe ndikimin
social dhe demografik. Deri më sot, tetë shkolla, një konvikt
studentësh dhe gjashtë spitale janë pajisur me pajisje moderne.
Kursimi në energjinë e ngrohjes varion ndërmjet 30 dhe 60%.




                                                        MALI I ZI |   15
SERBIA
KONTROLLI I PËRMBYTJES,
UJITJES DHE KULLIMIT
Projekti i rehabilitimit të ujtitjess dhe kullimit:
Pas një dekade të rënies së buxheteve të mirëmbajtjes
në vitet 1990, kontrolli i përmbytjeve dhe infrastruktura
e kullimit në Serbi u përkeqësuan. Një Projekt i
përfunduar së fundmi mbështeti rehabilitimin e
infrastrukturës me përparësi të kullimit dhe ujitjes.
Ai ndihmoi në zvogëlimin e rrezikut të dëmeve në
njerëz, toka, të korra, pasuri dhe infrastrukturë, si dhe
ndihmoi në përmirësimin e menaxhimit të burimeve
ujore në Serbi. Në total, u rehabilituan 45 sisteme
kontrolli të përmbytjeve dhe sisteme kullimi, me mbi
440,000 hektarë tokë të mbrojtur nga përmbytja në
mbarë vendin, duke ofruar nivel mbrojtje më të lart
në mbi një milion njerëz. U krijuan mbi 20 shoqata të
përdoruesve të ujit dhe u rehabilituan dy sisteme ujitje.
Kontrolli i përmbytjes: Reshjet e papara të Majit 2014
shkaktuan përmbytje masive në Serbi, ashtu si edhe
në vende të tjera të Ballkanit Perëndimor. Reshjet e
mëdha çuan në rritjen e shpejtë të nivelit të ujit në tetë
lumenjtë kryesorë të vendit. Përmbytjet shkatërruan
shtëpi, ura dhe seksione  rrugësh. Fatkeqësia marri
jetë njerëzish, detyroi evakuimin masiv të njerëzve
nga shtëpitë në zonat e prekura nga përmbytja,
dhe ndërpreu energjinë elektrike në mijëra familje.
Kjo ishte një shenjë e asaj që na pret në të ardhmen
me ndryshimet klimatike.




  16	
SERBI: PROJEKTI PËR RIMËKËMBJEN
NGA PËRMBYTJA
Huaja 300 milion dollarë për Projektin e rimëkëmbjes nga
përmbytja po mbështet vendin për plotësimin e nevojave kryesore
në sektorët e energjisë dhe bujqësisë, riparimin e infrastrukturës së
dëmtuar për kontrollin e përmbytjeve, dhe po e ndihmon Serbinë
të reagojë më mirë ndaj fatkeqësive natyrore.

Operacioni, në veçanti, ndihmoi në mbylljen e boshllëqeve
financiare duke blerë energji për të siguruar energjinë elektrike
gjatë dimrit të vitit 2014. Ai do të rimëkëmbë dhe forcojë
infrastrukturën kryesore të sektorit të energjisë elektrike, dhe do
të financojë investime për efiçencën e energjisë. Në sektorin e
bujqësisë, projekti do t’ju ofrojë fermerëve, në zonat e prekura,
të ardhurat e nevojshme për të investuar në fermat e tyre.
Gjithashtu, Projekti do të ndihmojë përmirësimin e aftësisë
ripërtëritëse nga fatkeqësitë nëpërmjet riparimeve të
infrastrukturës kryesore për parandalimin e përmbytjeve.




                                                          SERBIA   |   17
„Kundërpërgjigjja jonë ndaj sfidës së
klimës do të përcaktojë trashëgiminë
e brezit tonë. Basti nuk ka qenë kurrë
më i lartë.”

              Dr. Jim Yong Kim, President,
                   Grupi i Bankës Botërore
