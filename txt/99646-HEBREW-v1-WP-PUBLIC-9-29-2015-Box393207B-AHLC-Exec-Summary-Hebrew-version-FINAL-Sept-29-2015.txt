                              ‫‪99646 v1‬‬


                ‫דו"ח מעקב כלכלי‬

‫לוועדת הקישור אד‪-‬הוק לסיוע כלכלי‬
                ‫לרשות הפלסטינית‬
                          ‫‪ 30‬בספטמבר‪2015 ,‬‬




                                ‫הבנק העולמי‬

                        ‫‪www.worldbank.org/ps‬‬
                                                             ‫תקציר מנהלים‬          ‫‪.I‬‬


‫‪ .1‬הפלסטינים נעשים עניים יותר בממוצע זו השנה השלישית ברציפות‪ .‬כפי שהוסבר‬
‫בדו"חות קודמים של הבנק העולמי‪ ,‬התחרותיות של הכלכלה הפלסטינית נשחקת בהתמדה‬
‫מאז החתימה על הסכמי אוסלו‪ ,‬במיוחד בענפי התעשייה והחקלאות‪ .‬אף על פי שסיוע של‬
‫תורמים אפשר את הגדלת השירותים שבמימון הממשלה והתניע צמיחה מונעת צריכה בשנים‬
‫‪ ,2011–2007‬התברר שמודל זה אינו בר‪-‬קיימא‪ .‬הסיוע של תורמים הצטמצם בשיעור ניכר בשנים‬
‫האחרונות‪ ,‬ובכל מקרה סיוע אינו יכול לפצות‪ ,‬בטווח הארוך‪ ,‬על כך שההשקעה הפרטית היא‬
‫בלתי מספקת‪ .‬לכן החלה האטה בצמיחה מאז ‪ .2012‬בשנת ‪ 2014‬הכלכלה הפלסטינית שוב‬
‫הצטמקה בגלל הלוחמה בעזה‪ .‬בראשית ‪ 2015‬התמ"ג היה נמוך משהיה שנה קודם לכן‪ .‬בשל‬
‫גידול האוכלוסיה‪ ,‬התמ"ג הריאלי לנפש נמצא במגמת ירידה מאז ‪ .2013‬שיעור האבטלה ממשיך‬
‫להיות גבוה‪ ,‬במיוחד בקרב צעירי עזה‪ ,‬שם הוא עולה על ‪ 60‬אחוזים‪ 25.‬אחוזים מהפלסטינים‬
‫חיים כיום בעוני‪ .‬על רקע צמיחה כלכלית חלשה‪ ,‬צמצום בסיוע התורמים והשעייה זמנית של‬
‫העברת תשלומים על ידי ממשלת ישראל‪ ,‬לא הצליחו הרפורמות ברשות הפלסטינית למנוע שנה‬
‫נוספת עם פער מימון‪ .‬התמשכות מצב זה עלולה להוביל לאי‪-‬שקט פוליטי וחברתי‪ .‬בקיצור‪,‬‬
                 ‫הסטטוס קוו אינו בר‪-‬קיימא והסיכון לעימותים נוספים ואי‪-‬שקט חברתי גבוה‪.‬‬

‫‪ .2‬עד להסכם שלום קבוע‪ ,‬תמשיך הכלכלה הפלסטינית לבצע מתחת ליכולתה‪ .‬חוסר‬
‫יציבות פוליטית מהווה סיכון משמעותי עבור משקיעים פרטיים וסיבה מרכזית לכך שרמת‬
‫ההשקעות הפרטיות נשארת נמוכה מאד מזה שנים רבות‪ .‬אם יימשך הסטטוס קוו ההשקעה‬
‫הפרטית לא תגדל והמגזר הפרטי‪ ,‬שאמור להיות הקטר העיקרי של צמיחה בת‪-‬קיימא‪ ,‬ימשיך‬
‫לבצע הרחק מתחת לפוטנציאל שלו‪ .‬הקרע הפנימי בין הגדה המערבית ורצועת עזה יוצר אף‬
‫הוא קשיים עבור משקיעים פרטיים הנאלצים להתמודד עם שתי מסגרות רגולטוריות ומערכות‬
‫מס נפרדות ‪ -‬בגדה המערבית וברצועת עזה‪ .‬אבל אסור שהעדר אופק מדיני מיידי יוביל את‬
‫הצדדים לקיפאון‪ .‬גם לפני שהצדדים יגיעו להסדר שלום סופי‪ ,‬ישנן פעולות רבות שניתן לבצע‬
‫באופן מיידי כדי לשפר את הפיתוח החברתי‪-‬כלכלי עבור הפלסטינים‪ .‬פעולות אלה חיוניות‪ ,‬לא‬
‫רק עבור פיתוח כלכלי‪ ,‬אלא גם לשלום‪ ,‬משום שקיימות הוכחות בינלאומיות ברורות כי פיתוח‬
                                                               ‫כלכלי מסייע לשלום‪.‬‬

‫‪ .3‬גם ללא הסדר שלום סופי‪ ,‬לכלכלה הפלסטינית יש פוטנציאל גדול אם ההסכמים‬
‫הקיימים ייושמו וההגבלות יוסרו‪ .‬למשל‪ ,‬הסכמי אוסלו כללו העברה הדרגתית של שטחי ‪C‬‬
‫לשליטה פלסטינית‪ ,‬אך העברה זו לא קרתה בפועל‪ .‬על פי הערכות הבנק העולמי‪ ,‬מהלך‬
‫שיאפשר לעסקים פלסטינים גישה לבצע פעילות כלכלית בשטחי ‪( C‬למעט האזורים הנתונים‬
‫למשא ומתן על מעמד קבע) היה יכול להגדיל את הכלכלה הפלסטינית בכשליש ולהקטין את‬
‫החוב של הרשות הפלסטינית בחצי‪ .‬כמו כן‪ ,‬העברה קבועה במועדים ניתנים לחיזוי של‬
‫התשלומים הנגבים על ידי ממשלת ישראל עבור הרש"פ‪ ,‬ושיתוף פעולה הדוק בין ישראל לרש"פ‬
‫במניעת זליגות מס‪ ,‬הם אלמנטים חיוניים כדי להבטיח לרש"פ אפשרות חיזוי פיסקלי‪ .‬באשר‬
‫להגבלות תנועה וגישה‪ 1,‬ההצהרות האחרונות של הרשויות הישראליות על חשיבותו של הפיתוח‬
‫הכלכלי הפלסטיני הן איתות חיובי‪,‬במידה שילוו במעשים וביישומם של הסכמים קיימים‪.‬‬
‫ולבסוף‪ ,‬היישום המלא של פרוטוקול פריז והרחבת הפעילות המשותפת של מוסדות ציבור‬
‫ישראלים ופלסטינים במספר תחומים יסייעו ליצירת סביבה עסקית ופיסקלית ניתנת לחיזוי טוב‬
‫יותר‪ .‬יש להסיר את הסגר על עזה שמוטל על ידי מדינות שכנות‪ ,‬באופן שמגן על צרכי הביטחון‬
‫הלגיטימיים של מדינות אלה‪ .‬יש לברך על הצעדים הישראלים המאפשרים את יציאתן של‬
‫סחורות רבות יותר מעזה‪ .‬צעדים אלה התרחבו מאז הפגישה הקודמת של וועדת הקישור אד‪-‬‬
‫הוק לסיוע כלכלי לרשות הפלסטינית‪ ,‬אך יש לעשות יותר‪ :‬כיום מתאפשרת יציאת ‪ 6%‬בלבד‬


                   ‫על פי ממשלת ישראל‪ ,‬ההגבלות מוטלות כדי להגן על בטחונם של אזרחי ישראל‪.‬‬   ‫‪1‬‬
‫מכמות הסחורות שיצאו מעזה לפני הסגר‪ .‬בכלל‪ ,‬מתן גישה לפלסטינים לתשומות ייצור ושוקים‬
‫חיצוניים‪ ,‬ותנועה חופשית של סחורות‪ ,‬עובדים והון‪ ,‬כפי שנקבע בפרוטוקול פריז‪ ,‬היו משפרים‬
                               ‫באופן קיצוני את יכולת הצמיחה של הכלכלה הפלסטינית‪.‬‬

‫‪ .4‬על הרש"פ להמשיך לבצע רפורמות בהכנסותיה ובהוצאותיה כדי לשפר את יציבותה‬
‫הפיסקלית ואת יעילות מתן השירותים‪ ,‬גם במסגרת התרחיש הפוליטי הנוכחי‪ .‬הרש"פ‬
‫התקדמה מאד בצמצום גרעונה הפיסקלי‪ ,‬ולא מכבר הוציאה לדרך כמה יוזמות רפורמה חשובות‬
‫בתחום זה‪ .‬אם תמשיך בהתמודדות מול מוקדים מרכזיים של חוסר יעילות תוכל הרש"פ לעשות‬
‫רבות למניעה משברים פיסקליים ואף תוכל להפסיק לממן את תקציבה מצבירת פיגורים כלפי‬
‫המגזר הפרטי‪ .‬הרש"פ יכולה לבסס את מצבה הכספי באמצעות רפורמות‪ ,‬ואף ליצור מרחב‬
‫פיסקלי הולם להגדלת רמת (הנמוכה מאד כיום) ההשקעה בתשתיות ציבוריות‪ ,‬ולשפר את מתן‬
‫השירותים‪ .‬יש לשים את צמצום נטל המשכורות ברש"פ‪ ,‬שיכול לחסוך עד ‪ 5‬אחוזים מהתמ"ג‪,‬‬
‫בעדיפות עליונה‪ .‬יחד עם זאת יש גם מקום נרחב לצמצום עלויות בסעיפי הוצאה אחרים‪ ,‬וגם‬
‫להגדלת ההכנסות ממסים‪ ,‬מעבר למה שכבר נעשה‪ .‬קיים גם פוטנציאל להגדיל במידה ניכרת‬
‫את גביית המס בעזה ברגע שהרש"פ תיקח על עצמה את גביית המס שם‪ .‬בחלק מהמגזרים‬
‫סך ההוצאות אינו גבוה במיוחד בהשוואה למדינות אחרות‪ ,‬אך הגישה לשירותים ציבוריים אלה‬
‫ואיכותם נופלת במידה ניכרת ממה שניתן היה לספק באמצעות תיעדוף וניהול טובים יותר‬
‫להוצאות מסוימות‪ .‬למשל‪ ,‬הרש"פ התקדמה יפה בתקופה האחרונה בתהליך ההפניות בבריאות‪,‬‬
‫אבל עדיין נותרו כמה מוקדי אי‪-‬יעילות משמעותיים בהוצאה על בריאות‪ .‬צמצום מוקדי אי‪-‬יעילות‬
‫אלה עשוי לחסוך תקציבים שישמשו לצמצום נוסף של הגירעון‪ ,‬או לחילופין להשקעה בתוכניות‬
‫שישפרו את איכות שירותי הבריאות הציבוריים‪ .‬כפי שמפורט בגוף דו"ח זה‪ ,‬בעיות דומות קיימות‬
‫בכמה תחומים נוספים של ניהול הוצאות‪ ,‬ויש צורך דחוף בצעדי רפורמה מוגברים כדי להתמודד‬
                                                                                  ‫אתן‪.‬‬

‫‪ .5‬עד שיהיה זינוק בהשקעה הפרטית‪ ,‬על התורמים להגדיל את הסיוע לרש"פ‪ ,‬מאחר ולא‬
‫ניתן לסגור את פער המימון בתקציב הרש"פ על ידי רפורמות בלבד‪ .‬למרות שהיא‬
‫הצליחה לצמצם את הגרעון בתקציב‪ ,‬לרש"פ עדיין יש פער מימון גדול בתקציב ‪ 2015‬והיא‬
‫כנראה תמשיך לצבור פיגורים במגזר הפרטי‪ .‬בה בעת שעל הרש"פ לעשות מאמצים נוספים‬
‫לרפורמות כדי לצמצם את הגרעון התקציבי ב‪ ,2015-‬בהתאם להמלצות קרן המטבע‬
‫הבינלאומית‪ ,‬על התורמים להגדיל אף הם את תמיכתם בתקציב ‪.2015‬לא יהיה זה מעשי לצפות‬
‫שהפער ייסגר באמצעות רפורמות בלבד‪ .‬גם אילו היה ביכולתה של הרש"פ לסגור לגמרי את‬
‫פער המימון בתקציב ‪ ,2015‬קונסולידציה פיסקלית כה חריפה עלולה לפגוע בצמיחה‪ .‬לכן‪ ,‬יש‬
‫לבצע את הקונסולידציה הפיסקלית בהדרגה במשך תקופה של ‪ 3–2‬שנים‪ .‬אז יוכלו התורמים‬
‫לנתב חלק גדול יותר מכספם להשקעה ציבורית בתשתיות‪ ,‬הדרושה הן כדי לזרז את ההשקעה‬
‫הפרטית והן כדי לשפר את איכות השירותים הציבוריים‪ .‬זאת ועוד‪ ,‬מימון השיקום החברתי‪-‬כלכלי‬
                ‫של עזה בעקבות הלוחמה בשנה שעברה תלוי כמעט לחלוטין בסיוע תורמים‪.‬‬

‫‪ .6‬ההעברה האיטית של סיוע תורמים וההגבלות על הייבוא מעכבים את תהליך השיקום‬
‫של עזה‪ ,‬ויש לטפל בדחיפות בשני הנושאים‪ .‬מתוך סכום כולל של ‪ 3.5‬מיליארד דולר‬
‫שהובטחו בוועידת קהיר לשיקום עזה‪ ,‬הועברו עד כה ‪ 1.23‬מיליארד דולר‪ ,‬שהוא שיעור העברה‬
‫של ‪ 35‬אחוזים‪ .‬הסכום שכבר הועבר נמוך ב‪ 881-‬מיליון דולר ממה שתוכנן מראש‪ ,‬בעיקר מאחר‬
‫והתשלומים של התורמים הגדולים ביותר ממשיכים להיות נמוכים מהמצופה‪ .‬רוב התשלומים‬
‫שהועברו עד כה תמכו בפעילות אונרוו"א‪ ,‬בעוד שפחות מ‪ 20%-‬שימשו למימון התערבויות‬
‫שהותוו ב"הערכת הנזק והצרכים"‪ .‬ייבוא חומרי בניין לעזה ממשיך להיות נמוך מהדרוש‪ ,‬למרות‬
‫שלאחרונה חל בו גידול‪ .‬בין אוגוסט ‪ 2014‬לאוגוסט ‪ 2015‬נכנסו ‪ 1.6‬מיליון טון של חומרי בניין‬
‫לעזה‪ ,‬שהם ‪ 6.7%‬מהצורך הכולל הנחוץ לשיקום עזה‪ 2.‬בנוסף חל גם עיכוב בסיכום על המסלול‬


                 ‫כמות החומרים שנכנסו לעזה עד אוגוסט ‪ 2015‬מבוססת על הערכות ממשלת ישראל‪.‬‬   ‫‪2‬‬
‫למגורים של "מנגנון שיקום עזה"‪ ,‬שכתוצאה ממנו עד היום‪ ,‬שנה לאחר תום הלוחמה‪ ,‬לא נבנו‬
 ‫מחדש בתים שנהרסו כליל‪ ,‬למרות שהייתה התקדמות יפה לגבי שיקום בתים שנהרסו חלקית‪.‬‬


‫החלק העיקרי של דו"ח זה מחולק לשני פרקים ונספח‪ .‬פרק ‪ 2‬מתמקד בהערכת ההתפתחויות‬
‫המאקרו‪-‬כלכליות והפיסקליות בשטחים הפלסטינים והמדיניות והפעולות הנילוות של הרש"פ‪ .‬הוא‬
‫כולל תחזית מאקרו‪-‬כלכלית ופיסקלית לתקופה הקרובה‪ .‬פרק ‪ 3‬מתבסס על סקירת ההוצאות‬
‫הציבוריות שהסתיימה לאחרונה‪ ,‬ומספק תובנות בנושאים מרכזיים הקשורים לניהול הוצאות‬
‫ציבוריות‪ ,‬וכן המלצות מדיניות מוגדרות לצמצום הגרעונות הפיסקליים של הרש"פ ושיפור היעילות‬
‫של ההוצאה הציבורית‪ .‬ולבסוף‪ ,‬הנספח מסכם את הסטטוס של הבטחות תורמים מוועידת קהיר‬
                                                                         ‫לשיקום עזה‪.‬‬
