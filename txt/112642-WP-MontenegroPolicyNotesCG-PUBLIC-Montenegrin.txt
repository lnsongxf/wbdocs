                                                Uvod

Crna Gora i Grupacija Svjetske banke su zajednički pripremili snažan program saradnje za
naredne četiri godine. U prethodnih osamnaest mjeseci, Grupacija Svjetske banke je pripremila
Sistematsku dijagnostičku procjenu (SCD) za Crnu Goru, koja je sveobuhvatan analitički izvještaj kojim
se predstavljaju izazovi i šanse sa kojima se suočava zemlja na putu održivog rasta i prosperiteta, i
Partnerski okvri za zemlju (CPF), dokument kojim su definišu ciljevi i prioriteti programa Grupacije
Svjetske banke u Crnoj Gori za naredne četiri godine. Oba dokumenta, i SCD i CPF, su u pripremi
propraćeni sveobuhvatnim i širokim konsultacijama sa Vladom, lokalnim zajednicama, privatnim
sektorom, civilnim društvom i međunarodnim razvojnim partnerima koji su aktivni u Crnoj Gori.
Partnerski okvr za zemlju, koji predstavlja strategiju Grupacije Svjetske banke u Crnoj Gori i koji je
stupio na snagu u junu 2016, izrađen je na osnovu dijagnostičke procjene (SCD) i strateških prioriteta
same Vlade. Strategija Banke je fokusirana na dvije prioritetne oblasti: unaprijeđenje makro-
ekonomske i finansijske otpornosti i omogućavanje inkluzivnog pristupa ekonomskim šansama i
radnim mjestima.
Kako je nova Vlada na početku svog mandata, smatramo da je sada pravo vrijeme da se
razgovara o konkretnim reformama javnih politika i investicijama koje bi Grupacija Svjetske
banke mogla da podrži. Iako smo mišljenja da je dogovorena strategija i dalje važeća, od suštinske je
važnosti da ponovo potvrdimo naše zajedničko razumijevanje izazova i opcija za javne politike tako da
Grupacija Svjetske banke može da pruži pravovremenu i efikasnu podršku Crnoj Gori. Takođe je
korisno da se usaglasimo o inicijalnom setu finansijskih i savjetodavnih aktivnosti tako da Grupacija
Svjetske banke može da ih pokrene u kratkom roku.
Note o javnim politikama u nastavku dokumenta daju rezime ključnih izazova, opcija za javne
politike i načina na koje Grupacija Svjetske banke može da pruži djelotvornu podršku. One su u
potpunosti saglasne sa preporukama iz Sistematske dijagnostičke procjene i ciljevima iz Partnerskog
okvira za Crnu Goru, a imaju za cilj da predstave koncizan i jasan set predloga za svaku od prioriternih
oblasti. Note čine konzistentan dokument, ali se svaka od njih može izdvojiti kao pojedinačni dokument
za razgovor sa relevatnim sektorskim partnerima. Predstavljene su tri tematske Note kojima se
konceptulano definišu ključne prioritetne oblasti: 1) Makro-fiskalna i finansijska otpornost; 2) Privatni
sektor i radna mjesta; i 3) Ekološka održivost. U svakoj od njih se nalazi set sektorskih napomena
kojima su navedeni dodatni detalji.
Hitna fiskalna konsolidacija je preduslov za značajan program Grupacije Svjetske banke u Crnoj
Gori. S obzirom na ozbiljnost dužničke krize, Crna Gora neće biti u mogućnosti da obnovi povjerenje
međunarodnih investitora bez brzih i odlučnih reformi javnih politika kojima bi se uspostavio balans
budžeta do 2019. godine. Grupacija Svjetske banke stoji na raspolaganju da pruži savjetodavnu i
budžetsku podršku na ovom izazovnom zadatku i da to dopuni sa ciljanim investicijama u prioritetnim
sektorima.
Kako bi se pružile dodatne informacije za razgovor o konkretnim oblastima podrške Grupacije
Svjetske banke, tabela u nastavku daje rekapitulaciju tekućih i predloženih aktivnosti Grupacije
Svjetske banke u svakoj od prioritetnih oblasti.
Napomena: Finansijski okvir za fiskalne godine 2016-2020 je 250-300 miliona USD, od čega do 90
miliona USD za budžetsku podršku (45+45). Savjetodavne aktivnosti su date kurzivom, IFC aktivnosti
su navedene masnim fontom.

 Tekuće                         Partnerski okvir za zemlju                  Opcije
 aktivnosti/operacije
                                Indikativan plan finansiranja
                                ASA (Savjetodavne usluge) i
                                TF

 Makro-fiskalna i finansijska stabilnost

 •   Analiza javnih finansija   •   Poreska administracija           •   Savjetodavni program IFC-
                                    (spreman) IFP                        a za sanaciju dugova
 •   Nota o lokalnim
     finansijama                •   Budžetska podrška (DPL-ovi) za •     Jačanje finansijskih
                                    fiskalnu konsolidaciju               sigurnosnih mreža - FinSAC
 •   Unaprijeđenje sistema
     javnih nabavki             •   Reforma zdravstva

 Privatni sektor i radna mjesta

 •   MIDAS                      •   Održivi turizam                  •   Razvoj MMSP (počevši od
                                                                         dijagnostičke procjene)
 •   HERIC                      •   Vještine (HERIC 2)
                                                                     •   IFC savjetodavne usluge i
 •   Reforma pravosuđa          •   MIDAS 2
                                                                         investicije
                                •   Radna mjesta i konkurentnost
                                                                     •   Prepreke za zapošljavanje na
                                •   Projekat digitalne ekonomije         strani tražnje i ponude

                                •   Funkcionalna analiza pravosuđa

 Ekološka održivost

 •   Industrijski otpad         •   Energetska efikasnost 2          •   IFC savjetodavne usluge i
                                                                         investicije
 •   Energetska efikasnost
                                                                     •   Savjeti u pogledu upravljanja
                                                                         životnom sredinom
                            Preporuke za javne politike


Makro-fiskalna i finansijska otpornost
Penzije i socijalna pomoć
Zdravstvo
Poreska administracija
Lokalna samouprava

Privatni sektor i radna mjesta
Obrazovanje i vještine
Povezanost – saobraćaj i IKT
Poljoprivreda i ruralni razvoj
Održivi turizam

Ekološka održivost
Energetska efikasnost i energija iz biomase
Industrijski i specijalni otpad
                                               Izazovi

Sadašnji model rasta Crne Gore posustaje i javni dug je neodrživo visok. Tokom perioda 2016-
2018, očekuje se da će ekonomija rasti u prosjeku od 3,3 procenta kao rezultat potrošnje koja je
pokrenuta kreditnim zaduživanjem i javnim investicijama i investicijama u nekretnine, ali kada se
završi izgradnja autoputa Bar-Boljare, očekuje se da će pasti na ispod 1 procenat. Javni dug (uključujući
garancije) je bio na nivou od 79 procenata BDP-a u 2015. i vjerovatno će premašiti 80 procenata u
kratkoročnom periodu, dok je spoljni dug udvostručen.


 Grafikon 1. Fiskalni deficit 2014-2016, Grafikon 2. Javni dug i dug garantovan javnim
 procenat BDP-a                          garancijama, procenat BDP-a




 Izvori: nacionalne statističke kancelarije, ministarstva finansija, projekcije zaposlenih Svjetske
 banke

Fiskalni deficit je visok, što uzrokuje dodatnu akumulaciju duga. Fiskalni deficit, vođen javnim
investicijama za autoput Bar-Boljare za koji je Crna Gora uzela kredit od 944 miliona USD (23 procenta
BDP-a iz 2014.), je dostigao 8 procenata BDP-a u 2015. Kašnjenje radova na autoputu je omogućilo da
deficit padne na ispod 4 procenta BDP-a u 2016, ali nastavak izgradnje bi preokrenuo ovaj efekat. Pored
toga, nedavno povećanje zarada u javnom sektoru, minimalnih penzija i socijalnih transfera (npr. nova
naknada za majke sa troje ili više djece) su već visoku javnu potrošnju opteretili novom koja je jednaka
procijenjenih 2,5 procentnih poena BDP-a godišnje.
Bez prilagođavanja, fiskalni deficit bi ostao postojan i javni dug (uključujući garancije) bi se
povećao na 83 procenta BDP-a u 2018. Smanjenje deficita neće biti lako: godišnji cilj za državni
deficit je promašen u prosjeku za 2-3 procentna poena BDP-a od 2008, zbog previše preuzetih obaveza
i potencijalnih obaveza. Izloženost duga u USD (zajam za autoput je denominiran u USD) predstavlja
dodatni rizik po javne finansije, kao i zaostale obaveze javnog sektora koje čine skoro 7 procenata BDP-
a. Kako bi ispunila sopstveno fiskalno pravilo, zemlja treba da smanji nivo javnog duga na ispod 60
procenata BDP-a. Potrebno je odmah preduzeti korake da bi se dug postavio na održivoj osnovi kako
bi se povatilo povrerenje tržišta i omogućilo uspješno servisiranje postojećih obaveza koje iznose oko
16 procenata BDP-a godišnje.


 Grafikon 3. Potrebe za finansiranjem Table 1. Finansije opšteg nivoa države,
 države i deficit, procenat BDP-a     procenat BDP-a

                                                                                               EU small
                                                    2015                          EU28          states*     Montenegro

                                                    Total Revenues                   45.0            39.0         42.2

                                                    Total Expenditures               47.4            40.0         49.8

                                                    Current Expenditures             43.2            34.9         40.9
                                                     o/w wage bill                   10.1            10.7         13.2
                                                     o/w interest payment                2.3          1.8          2.4
                                                    Capital Expenditures                 4.2          5.1          9.0
                                                    Gross Public Debt                85.2            54.3         66.7
                                                    Public debt with guarantees                                   77.5


 Izvor: Ministarstvo finansija, projekcije         Izvor: Ministarstvo finansija, EUROSTAT
 zaposlenih Svjetske banke.
                                                   Napomena: male EU države uključuju Kipar,
                                                   Estoniju, Letoniju, Litvaniju, Maltu i Sloveniju.
Model potrošnje pruža značajan prostor za racionalizaciju, posebno u oblastima kao što su
zarade u javnom sektoru i kapitalna potrošnja. Javna potrošnja po glavnim stavkama je veća u
Crnoj Gori nego u EU, uključujući razliku od skoro 10 procentnih poena BDP-a u ukupnim rashodima
kod malih država iz centralne i istočne Evrope. Zajedno sa potrošnjom za penzije od oko 11 procenata
BDP-a, zarade predstavljaju više od polovine ukupne tekuće potrošnje. Postoje dugoročni pritisci na
penzije i zdravstvenu zaštitu usljed starenja stanovništva, dok prijevremeno penzionisanje stvara
dodatne pritiske na fiskalnu održivost sistema, ali i na već uporedivo nisko učešće radne snage.
Dodatnih 2 procenta BDP-a potrošnje za doživotne naknade za majke sa troje i više djece koje su
uvedene u januaru 2016. istiskuje drugu potrošnju koja je bolje usmjerena i dodatno smanjuje ionako
nisko učešće ženske radne snage. Fiskalni planovi su takođe jako osjetljivi na potencijalna
prekoračenja troškova koja se odnose na izgradnju autoputa Bar-Boljare.

Pored toga, postoje ranjivosti u finansijskom sektoru. Finansijski sektor Crne Gore se bori da se
oporavi od krize iz 2008-2009. Postoji začarani krug između nekvalitetnih kredita (NPL), visokih
kamatnih stopa, niskog kreditnog rasta i niske profitabilnosti banka, a svima njima je u osnovi
stagnirajuća ekonomija. Narastajući rizici kod domaćih banaka i slabosti u regulaciji i nadzoru banaka
predstavljaju rizike po fiskalnu i finansijsku stabilnost.

Bankarski sektor je prenatrpan i treba osnažiti njegov nadzor. Država sa 630 hiljada stanovnika
ima 15 banaka koje rade (jedna banka na 40 hiljada stanovnika – skoro četiri puta više od odnosa koji
postoji u evropskim zemljama sa tržištima u nastajanju), a koje se bore sa niskom profitabilnošću i u
slučaju nekih međunarodnih bankarskih grupa sa pitanjima koja se odnose na razduživanje.
Kreditiranje povezanih lica je i dalje široko rasprostranjeno, posebno kod banaka u domaće vlasništvu,
koje takođe „pate“ od slabog korporativnog upravljanja. Iako imaju opadajući trend, nekvalitetni
krediti (NPL) su i dalje visoki (12,6 procenata u II kvartalu 2016.). Centralna banka Crne Gore (CBCG)
je postepeno ublažavala pravila za klasifikaciju aktive tokom prethodnih nekoliko godina i time
odlagala prepoznavanje NPL-ova. Tri banke (18 procenata ukupne aktive bankarskog sistema) su
najosjetljivije, ali neke od njih i dalje povećavaju udio na tržištu. Sve su imale eksternu reviziju sa
mišljenjem sa rezervom za 2014. Nekoliko zakona iz oblasti finansijskog sektora je nedavno usvojeno
bez odgovarajućih konsultacija sa CBCG. Slabosti postoje u nadzoru i upravljanju Investiciono-
razvojnim fondom (IRF), koji je važna nebankarska finansijska institucija.

 Grafikon 4. Domaći krediti privatnom Grafikon 5. Nekvalitetni krediti u odnosu na
 sektoru (% BDP-a)                    ukupne kredite (%)




 Izvor: Indikatori svjetskog razvoja, Centralna banka.



                                  Opcije za javne politike

Neophodna je fiskalna konsolidacija koja je jednaka iznosu od 2-3 procenta BDP-a godišnje u
periodu 2017-19, kao minimum, kako bi se preokrenuo alarmantni trend duga i postigao
izbalansirani budžet do 2019. Kako bi se ovo postiglo, Vlada treba da preduzme permanentne mjere
i na strani prihoda i na strani rashoda, npr. da preokrene nedavna povećanja socijalnih transfera i
zarada u javnom sektoru, optimizuje druge rashode, definiše prioritetne javne investicije, mobiliše
nove prihode i smanji poreska izuzeća. U tabeli koja slijedi dat je rezime opcija i njihovih potencijalnih
ušteda:
     Oblast javne             Neposredne uštede              Kumulativne uštede na srednji rok
       politike
                                   % BDP-a                                  % BDP-a
 Zakon o zaradama       0,5 (usklađivanje osnovne          2 (smanjenje broja zaposlenih)
 u javnom sektoru       zarade)

 Penzije                                                   2 (racionalizacija prijevremenog
                                                           penzionisanja i reforma
                                                           usklađivanja/vrednovanja)

 Socijalna davanja      1 (racionalizacija/zamjena         Preko 1 (eliminisanje krivog ciljanja
                        naknada za majke)                  naknada)

 Javne investicije      1 (izbacivanje nestrateških        3 (završetak dionice autoputa i
                        projekata)                         preusmjeravanje na pravnu tekovinu iz
                                                           oblasti životne sredine)

 Javne nabavke          0,5 (centralizacija nabavki)

 Poreski prihodi        0,5 (naplata zaostalih             2 (racionalizacija izuzeća)
                        obaveza)

 Zdravstvo              Unaprijeđenje efikasnosti, preusmjeriti sredstva sa ljekova i bolnica na
                        primarnu zaštitu

 Lokalna uprava         Efikasnija potrošnja i prikupljanje prihoda i izmirivanje zaostalih obaveza



Postoje izazovi u pogledu transparentnosti i kvaliteta pružanja javnih usluga. Jačanje upravljanja
u javnom sektoru je ključni uslov pristupanja Evropskoj uniji, dok paralelno sa tim fiskalni pritisci
uslovljavaju da bolji kvalitet usluga (npr. u obrazovanju, zdravstvu, socijalnoj zaštiti,
vodosnabdijevanju i otpadnim vodama) treba da se pruža zajedno sa smanjenjem rashoda, što
zahtijeva veću efikasnost pružanja javnih usluga kako na nivou lokalne uprave tako i na nivou centralne
države. Modernizacija javnog sektora i jačanje sistema uzajamne kontrole i ravnoteže između nivoa
vlasti su ključni za unaprijeđeno pružanje usluga (Vidjeti Napomene za javne politike za oblasti
zdravstva, penzija i socijalne pomoći, lokalne uprave i poreske administracije).
Kako bi se očuvala finansijska stabilnost, savjetuje se Vladi hitno rješavanje pitanja slabih
banaka u skladu sa preporukama Programa za ocjenu finansijskog sektora (FSAP) iz 2015.
CBCG bi trebalo da sprovede nazavisne Analize kvaliteta aktive za sve banke kako bi se revidirala
klasifikacija kredita i prakse izdvajanja rezervi, izradili vremenski ograničeni supervizorski akcioni
planovi kojima se zahtijeva povećanje kapitala od akcionara i uz konsultacije sa Ministarstvom finansija
i Fondom za zaštitu depozita, pripremili sanacioni planovi za osjetljive banke sa ciljem minimiziranja
korišćenja javnih resursa. Treba preokrenuti nedavno snižavanje regulatornih standarda kako bi se
osiguralo pravovremeno priznavanje i otpis NPL-ova. Mogle bi se takođe preduzeti aktivnosti kako bi
se unaprijedilo korporativno upravljanje na sektorskom nivou i konrektno na nivou bankarskog
sektora, kao i osnažilo upravljanje IRF-om koji je u državnom vlasništvu.
Kako bi se pripremila za pristupanje Evropskoj uniji, Vlada treba da izvrši transpoziciju EU
direktiva o sanaciji banka, osiguranju depozita, platnim sistemima i računovodstvu. Pored toga,
treba preduzeti aktivnosti kako bi se riješile preostale slabosti režima za spriječavanje pranja novca.
                         Podrška Grupacije Svjetske banke

Tekuća podrška. Analiza javnih finansija pruža podršku Vladi u identifikaciji mogućih mjera za
fiskalnu konsolidaciju.
Unaprijeđenje sistema javnih nabavki podržava Upravu za javne nabavke da izradi priručnik za
indikatore učinka i monitoringa i u izradi seta smjernica za mala i srednja preduzeća.


Planirana podrška/opcije. Svjetska banka može da podrži napore za fiskalnu konsolidaciju i
kroz savjete i kroz finansiranje. Svjetska banka bi mogla da razmotri seriju od dva godišnja Zajma za
razvojnu politku (DPL) u iznosu od po 45 miliona USD svaki, koji su povezani sa prethodnim
aktivnostima na smanjenju fiskalnog deficita i unaprijeđenju javnih finansija i održivosti finansijskog
sektora. Pored toga, pripremljen je Pojekat za poresku administraciju i spreman je za pregovaranje sa
Vladom kada joj to bude odgovaralo. Za potrebe dodatnog finansiranja deficita, Svjetska banka
preporučuje razgovore sa MMF-om o mogućem komplementarnom programu.
U planiranu seriju DPL-ova moglo bi se uključiti jačanje finansijskog sektora zajedno sa
fiskalnom konsolidacijom. Ukoliko ne dođe do realizacije mjera za fiskalnu konsolidaciju u okviru
planiranih DPL-ova, podrška Svjetske banke jačanju finansijskog sektora će biti ograničena na
aktivnosti savjetodavne i tehničke pomoći.
Mogući program pomoći za korporativno upravljanje sa IFC-om bi se fokusirao na ocjenu
korporativnog upravljanja na nivou finansijskog sektora i na sprovođenje programa sertifikacije za
članove odbora direktora (poslovnih banaka i osiguravajućih društava) koji nijesu izvršni direktori.
Program IFC-a za sanaciju dugova bi mogao pomoći Vladi da unaprijedi režim prije uvođenja
insolventnosti i režim za regulisanje insolventnosti i da podstakne korišćenje okvira za regulisanje
insolventnosti kojim bi se istovremeno povećalo povjerenje kod zajmodavaca i unaprijedio pristup
finansijama za nova i postojeća preduzeća, naročito za mala i srednja preduzeća (MSP).
Savjetodavne usluge IFC-ove Grupe za finansijske institucije mogu da podrže banke i mikro-
finansijske institucije kroz Program za jačanje finansijskih sistema u Evropi i centralnoj Aziji (ECA)
kako bi se unaprijedili kapaciteti za upravljanje rizikom pojedinačnih finansijskih institucija za
sprovođenje najboljih praksi u upravljanju rizikom i nekvalitetnim kreditima i kako bi se unaprijedio
kapacitet pojedinačnih banaka na razvoju njihovog bankarskog poslovanja sa MSP.
Savjetodavni centar za finansijski sektor (FinSAC), tehnička jedinica sa sjedištem u Beču, već
podržava implementaciju ključnih preporuka iz FSAP-a koje imaju za cilj jačanje pravnog, regulatornog
i institucionalnog okvira Fonda za zaštitu depozita. Centar bi pružio dodatnu pomoć kroz tehničke
savjete i analitičke usluge o finansijskoj stabilnosti, spriječavanju krize, makro-prudencijalnom i mikro-
prudencijalnom okviru, oporavku i sanaciji banaka, kao i o zaštiti potrošača i finansijskoj pismenosti.
                                                             Izazovi


Postoji rizik da dođe do erozije adekvatnost                               Grafikon 6. Rashodi za penzije i transferi iz
penzija u Crnoj Gori na duži rok, a adekvatnost                            budžeta za penzije, procenat BDP-a
već sada uzrokuje ozbiljne fiskalne pritiske.
Nakon globalne finansijske krize, rashodi za penzije                          14
                                                                                         Pensions/GDP      budget transfer for pensions/GDP
su se vratili na nivoe ispod 10 procenata BDP-a, što je                       12

slično sa EU prosjekom. Ovo povećanje je stvorilo                             10
dodatni deficit koji pokriva država. Glavni izvori
                                                                               8
povećanja troškova su bili: (i) porast stope zamjene
penzija, i (ii) pad realnih zarada. Dok je s jedne strane                      6

postojeći model vrednovanja i usklađivanja (75                                 4
procenata indeksa potrošačkih cijena i 25 procenata
                                                                               2
zarada za oba elementa) dobro funkcionisao u
pogledu očuvanja realne kupovne moći penzionera,                               0
                                                                                   2003 2004 2005 2006 2007 2008 2009 2010 2011 2012 2013 2014 2015
na duži rok bi doveo do erozije adekvatnosti penzija.
Kako bi se održala stabilna početna stopa zamjene i                         Izvor: MONSTAT; Fond PIO Crne Gore
realna kupovna moć penzionera, treba izmijeniti
postojeći model usklađivanja.
Prilike za prijevremeno penzionisanje su dodatno oslabile penzioni sistem. Petogodišnja opšta
opcija za prijevremeno penzionisanje uz aktuarski neutralno umanjenje (4,25 procenata godišnje) koja
je uvedena 2010. pobija efekte povećanja starosne granice za penzionisanje, s obzirom na povećanje
broja prijevremenog penzionisanja od 2011. Zanimanja koja se obavljaju u opasnim i teškim uslovima
takođe imaju pravo na prijevremeno penzionisanje uz beneficirani radni staž sa niskim dodatnim
troškom. Iako broj osiguranih obveznika koji imaju pravo na beneficirani radni staž nije veliki
(procjena je da iznosi 3-4 procenta od ukupnog broja), lista zanimanja je široka i sadrži zanimanja koja
više nijesu opasna. 1 Dodatni doprinosi koje treba da plate poslodavci za beneficirani radni staž su
nedovoljni kako bi se finansiralo njihovo prijevremeno penzionisanje. Slično tome, u 2010. je uvedeno
penzionisanje bez kaznenih poena sa navršenih 40 godina radnog staža koje nije pravično sa
aktuarskog stanovišta za one koji su kasnije ušli na tržište rada, osiguranike koji imaju kraći staž
osiguranja i poreske obveznike.
Druge nedavne intervencije povećavaju fiskalni pritisak u odnosu na rashode za penzije. U
posljednjih nekoliko godina tri intervecije su povećale fiskalni pritisak. Prva je privremeno
prijevremeno penzionisanje u periodu od marta do jula 2015. koje je omogućilo zaposlenima iz
preduzeća u javnom vlasništvu koja su otišla u stečaj da se penzionišu sa 30 godina radnog staža (25
za žene) bez obzira na starost. Ovu priliku je iskoristilo nekih 1.500 zaposlenih koji bi inače ostali
aktivni i koji bi tražili novo zaposlenje. Druga je odluka o usklađivanju penzija iz 2016. koje je dodatno

1
 Lista zanimanja sadrži zanimanja koje zemlje Evropske unije više ne smatraju opasnim kao što su stujardi/stjuardese, balerine/baletani i
operski pjevači.
usklađivanje u odnosu na standardnu formulu – sve penzije su od jula 2016. dobile dodatno povećanje
od 3 procenta, a minimalne penzije od skoro 20 procenata. Treća je uvođenje doživotne naknade za
majčinstvo (koja se takođe može smatrati jednim oblikom penzije) za žene sa troje i više djece koje
možda zvuči kao privlačna demografska mjera, ali je dovela do značajnih destimulansa u pogledu rada
koji će na dugi rok imati uticaja na penzioni sistem. Niti jedna od ovih intervencija nema za cilj
rješavanje bilo kojeg od pitanja koja se odnose na sistemsku koncepciju penzionog sistema.
Iako je crnogorski sistem socijalne pomoći blizu prosjeka Evrope i centralne Azije, u njemu su
ugrađene ozbiljne slabosti koje rezultiraju gubicima u pogledu efikasnosti i destimulansa za
rad. Sistem socijalne pomoći sprovodi programe utemeljene na doprinosima i programe koji nisu
utemeljeni na doprinosima, a njegov nivo potrošnje i ključni indikatori učinka su slični sa regionom
Evrope i centralne Azije. Međutim, kada se sistem detaljnije analizira otkrivaju se značajne slabosti u
pogledu: (i) koordinacije programa sa visokim nivoom resursa koji se alociraju kroz programe po
kategorijama u odnosu na programe gdje se provjerava imovinsko stanje korisnika; (ii) različitih
konstrukcionih nedostataka programa materijalnog obezbjeđenja porodice (MOP), naknade za
porodice sa djecom, i doživotne naknade za majčinstvo koja je rezultirala destimulansima za rad i
inkluziju i greškama u pogledu uključivanja; (iii) nepostojanja integracije između socijalnih naknada i
politika zapošljavanja, što je potrebno kako bi se aktivirao značajan broj korisnika; i (iv) visokih
administrativnih troškova pružanja socijalne zaštite.
Mali dio javnih resursa se usmjerava na ciljane programe sa provjerom imovinskog stanja
korisnika. U 2013. programi u Crnoj Gori koji se ne finansiraju iz doprinosa su predstavljali 1,28
procenata BDP-a, dok je prosjek u regionu Evrope i centralne Azije bio 2,3 procenta. Manje od polovine
ovih resursa je sprovdeno kroz ciljane programe sa provjerom imovinskog stanja [korisnika]. Socijalna
naknada koja predstavlja posljednje utočište, materijalno obezbjeđenje porodice, predstavlja skoro
0,54 procenata BDP-a i predstavlja ulaznicu za seriju programa koji ukupno iznose skoro 0,4 procenta
BDP-a. Ostatak se odnosi na programe za invalide. Dok materijalno obezbjeđenje porodice ima nizak
obuhvat i adekvatno je izdašno u poređenju sa regionom, cijeli paket programa je prilično izdašan što
dovodi do značajnih destimulansa za radno angažovanje. Stoga izdašnost naknada ide na uštrb niskog
obuhvata za najniži kvintil, koji je najniži u zemljama u regionu i iznosu 20 procenata.
Nedavno uvedena doživotna naknada za majčinstvo stvara najveće destimulanse za radno
angažovanje i fiskalne pritiske. Ova naknada koja se daje određenoj kategoriji daje se majkama sa
troje ili više djece i ide do nivoa minimalne zarade od 193 eura mjesečno ukoliko je lice nazposleno ili
čak i više (336 eura) ukoliko je osoba zaposlena ili penzioner 2. Zaključno sa novembrom 2016, 21.444
žena je primalo ovu naknadu, što je dovelo do troška od 76 miliona eura godišnje. Ovaj novi program
je doveo i do opterećenja kod nacionalnog Zavoda za zapošljavanje jer je veliki broj muškaraca i žena
počeo da se registruje u očekivanju da se kvalifikuju za ovaj program ili sličan program u određenom
trenutku koji u suštini ne traže posao niti prilike za obuku.
Koncepcija i implementacija programa socijalne pomoći treba da promoviše aktivaciju
korisnika. Nepostojanje sprovođenja postojećih instrumenata koji se odnose na akativaciju u
programima socijalne pomoći, nepostojanje koordinacije programa aktivnih politika na tržištu rada sa
pružanjem socijalne pomoći, slabosti u koncepciji programa socijalne pomoći koje se kreću od metoda
ciljanja do kombinacije programa, i nepostojanje kapaciteta u javnim službama za zapošljavanje,
dovode do destimulansa za radno angažovanje. Procjenjuje se da je oko polovine korisnika
materijalnog obezbjeđenja porodice u radnom dobu, a da je preko trećine sposobno za rad. Iako ova
lica imaju obavezu da se registruju i da kontaktiraju zavod za zapošljavanje svakog mjeseca, ovi propisi
se ne sprovode i oni ne dobijaju savjetodavne usluge ili programe aktivnih politika na tržištu rada koji
su prilagođeni njihovim potrebama. Pored toga, visok nivo neformalnih aktivnosti u zemlji, koji se

2
    U decembru 2016. naknada je smanjena na 144 eura odnosno na 264 eura.
procjenju na 30 procenata, kao i kvalitativni dokazi, ukazuju da postoje greške kod uključivanja jer
brojni korsnici moraju biti neformalni radnici.


                                 Opcije za javne politike

Penzioni sistem. Kako bi se ponovo uspostavio balans u penzionom sistemu da bi postao fiskalno i
socijalno održiv, Vlada može da razmotri da:

•   Uvede da se lični bodovi vrednuju kroz zaradu i penzije usklađuju sa indeksom potrošačkih cjena;
•   Postroži politiku prijevremenog penzionisanja kako bi se produžilo učešće na tržištu rada
    (ukidanje penzionisanja bez umanjenja sa 40 godina staža, povećanje godišnjeg umanjenja na
    preko 4,25 procenata, veći bonusi za kasnije penzionisanje, skraćenje mogućnosti za prijevremeno
    penzionisanje na 2 godine);
•   Smanji mugućnosti za penzionisanje sa beneficarnim radnim stažom za one koji rade na radnim
    mjestima koja uključuju uslove rada sa dugoročnim uticajem na zdravlje;
•   se uzdržava od ad-hoc intervencija u penzionom sistemu.

Socijalna pomoć. Kako bi se promovisala aktivacija i smanjili destimulansi za radno angažovanje koji
preovladavaju u sistemu socijalne pomoći, Vlada može da razmotri:


•   Promjenu koncepcije doživotne naknade za majčinstvo ili još bolje da je zamijeni sa nekim drugim
    programom koji bolje postiže njen cilj;
•   Uvođenje novih elemenata u koncepciji materijalnog obezbjeđenja porodice kako bi se smanjili
    marginalni troškovi da osoba radi dok prima socijalnu pomoć; sprovođenje registracije korisnika
    kod nacionalnog Zavoda za zapošljavanje; i učešće u obuci i aktivnostima koje se odnose na traženje
    posla;
•   Povećanje koordinacije socijalne pomoći i programa na tržištu rada jer, kako je objašenjeno u
    Napomeni za tržište rada i vještine, mnogi od programa aktivnih politika na tržištu rada ne
    odgovaraju potrebama korisnika socijalne pomoći. Najznačajnije aktivnosti iz oblasti politika su
    jačanje kapaciteta javnih službi za zapošljavanje (npr. uvođenje metodologija za profilisanje),
    omogućavanje garancije ponovnog dobijanja socijalne pomoći za korisnike koji pohađaju obuku uz
    rad ili koji su privremeno zaposleni, uspostavljanje sistema jednog šaltera za kooridinisanje službi
    socijalne pomoći i službi za zapošljavanje.

Kako bi promovisala efikasnost programa socijalne pomoći, unaprijediti pravičnost i kako bi se vratila
na put fiskalne održivosti, Vlada može da razmotri:

•   Prekompoziciju resursa unutar programa socijalne pomoći sa ciljem povećanja potrošnje na ciljane
    programe sa provjerom imovinskog stanja korisnika i smanjenja potrošnje na programe po
    kategorijama, naročito programa doživotne podrške za majčinstvo. Ova prekompozicija je od
    presudne važnost za povećanje obuhvata i smanjenje izdašnosti i ukupno za minimiziranje
    destimulansa za radno angažovanje.
•   Unaprijeđenje koncepcije programā socijalne pomoći, jer su prenormirani u nekim aspektima i
    nedovoljno normirani u drugim aspektima. Kao rezultat toga, takva koncepcija dovodi do visokih
    troškova i velikih grešaka kod uključivanja i isključivanja.
                                           Podrška Svjetske banke

Tekuća podrška. Svjetska banka je kontinuirano podržavala napore na reformi penzionog
sistema u Crnoj Gori. Zajedno sa Ministarstvom rada i socijalnog staranja, penzioni tim je ažurirao
modele za prognoziranje za Crnu Goru (PROST Montenegro), koji će služiti za evaluaciju opcija za javnu
politiku. Model će biti predat partnerima uz adekvatnu obuku. Planirano je da izvještaj o
prijevremenom penzionisanju u Crnoj Gori, koji uključuje beneficirani radni staž za opasna zanimanja,
bude završen u martu 2017.
Svjetska banka je takođe pružala analitičku podršku kako bi se ocijenio učinak programa
socijalne pomoći pojedinačno i kao ukupnog sistema socijalne zaštite. Tehnička pomoć je bila
usmjerena prema Ministarstvu rada i socijalnog staranja kao i prema nacionalnom Zavodu za
zapošljavanje. 3 U ovom trenutku, tehnička pomoć je fokusirana na evaluaciju destimulansa za radno
angažovanje doživotne podrške za majčinstvo i funkcionalnu analizu nacionalnog Zavoda za
zapošljavanje.


Planirana podrška/opcije. Grupacija Svjetske banke pruža, po potrebi, dodatne analize drugih
pitanja koja se odnose na penzije za koje je iskazano interesovanje. Grupacija Svjetske banke može
da nastavi sa tehničkom pomoći koja se odnosi na socijalnu zaštitu kako bi se osmislile funkcije
sistema, kao i koordinacija sa politikama za zapošljavanje koje su usmjerene prema aktivaciji korisnika
pomoći. U okviru finansiranja kroz investicioni projekat bi se mogla pružiti finansijska podrška za
promjenu koncepta programa socijalne pomoći i zapošljavanja, uvođenje odgovornosti za aktivaciju za
korisnike pomoći i snaženje centara za socijalni rad kako bi se smanjio trošak pružanja usluga.




3
  Svjetska banka je izradila seriju napomena za javne politike koje su se bavile temama aktivacije, programima aktivnih politika na tržištu
rada, i ocjenom tržišta rada.
                                                                                  Izazovi
Stanovništvo koje brzo stari stvara rastući fiskalni pritisak na zdravstveni sistem, a građani
navode zdravstvo kao glavni prioritet za javne investicije. Crna Gora se nalazi blizu regionalnog
prosjeka i prosjeka zamalja sa gornjim-srednjim dohotkom kada je u pitanju potrošnja za zdravstvo
mjerena kao procenat BDP-a, procenat privatne potrošnje u ukupnoj potrošnji za zdravstvo i ishode u
odnosu na nivo inputa. Međutim biće potrebno dodatno unaprijeđenja kvaliteta i efikasnosta kako bi
se Crna Gora izborila sa trendom starenja stanovništva (Grafikon 1). U istraživanju Život u tranziciji iz
2016, trećina crnogoraca je navela zdravstvo kao najveći prioritet za dodatnu potrošnju države jer
povećanje udjela privatne potrošnje u ukupnoj zdravstvenoj potrošnji doprnosi visokim neispunjenim
potrebama za medicinskom zaštitom (Grafikon 2). Međutim, produktivnost centara primarne
zdravstvene zaštite ima velike varijacije, uprkos reformama kako bi se unaprijedila efikasnost u
sektoru, dok se nastavlja sa finansiranjem bolnica iz linijskog budžeta na osnovu prethodnih alokacija.
Kao i kod drugih zemalja u regionu, zdravstveni sistem je i dalje orjentisan sa bolnicama u centru
sistema i nije dobro integrisan, a to je model pružanja usluga koji je prilično neefiksan za stanovništvo
koje stari sa velikim opterećenjem koje dolazi od nezaraznih bolesti. Neefikasnosti kod nabavke
ljekova su i dalje prisutne. Javni rashodi za ljekove su se povećali za 60 procenata između 2010. i 2016.
Zdravstveni sistem tek treba da iskoristi mogućnosti zdravstvenog informacionog sistema za
monitoring protoka inputa i outpta/ishoda, upravljanje zalihama i ugovornim obavezama i vršenje
evaluacije učinka pružaoca usluga/roba, i time kontroliše troškove i nagomilavanje zaostalih obaveza.
Kompjuterizovani zdravstveni informacioni sistem je uspostavljen od 2004, a povezuje pružaoce
usluga na primarnom nivou zaštite, opšte bolnice, agenciju za nabavku ljekova i izvještavanje o
informacijama o javnom zdravlju. Međutim, sistem nije djelotvorno umrežen i ne proizvodi dobre
izvještaje.

 Grafikon 7. Koeficijent starosne zavisnosti,                                             Grafikon 8. Neispunjene potrebe za
             staro stanovništvo                                                         medicinskom pomoći usljed toga što su
                                                                                         preskupe, kako su lica sama prijavila

       21
       19                                                                                  12

       17                                                                                  10                     Croatia
       15
                                                                                             8
       13
                                                                                                                  Montenegro
       11                                                                                    6
        9
                                                                                             4
            1997
                   1999
                          2001
                                 2003
                                        2005
                                               2007
                                                      2009
                                                             2011
                                                                    2013
                                                                           2015




                                                                                                                  Macedonia,
                                                                                                                  FYR
                                                                                             2
               MNE                 UMC                 ECA (excl. HICs)

                                                                                             0
 Izvor: Indikatori svjetskog razvoja                                                  Izvor: Eurostat
                                  Opcije za javne politike

S obzirom na postojeće ograničeno okruženje, analiza javnih finansija koja je u izradi, identifikovala je
preliminarne preporuke za zdravstvo koje bi Vlada mogla da razmotri:

Na kratki i srednji rok:
• Održati i proširiti reforme koje su već u toku kako bi se postigle uštede za troškove za ljekove, uz
   istovremenu izradu monitoringa praksi izdavanja recepata i praksi izdavanja ljekova. Konkretno:
   (i) uvesti i implementirati ugovore sa uslovnom naknadom i podjelom rizika za skupe patentirane
   ljekove; (ii) kontaktirati nove proizvođače izvan regiona i pokušati da bi se olakšao njihov ulazak
   na tržište kako bi se osnažila konkurencija na tržištu generičkih ljekova; (iii) jačati monitoring i
   uvesti mehanizame kontrole obima ljekova propisanih na recept i ljekova izdatih u apotekema; (iv)
   revidirati veleprodajne i maloprodajne marže za ljekove, uključujući uvođenje fiksne naknade za
   izdavanje ljekova kako bi se podstaklo izdavanje jefitnijih ljekova; (v) osnažiti kriterijume i procese
   za odlučivanje o uključivanju skupih ljekova na listu ljekova koji se refundiraju (npr. ocjena
   zdravstvene tehnologije); i (vi) uvesti da je registracija ljekova prioritet što će povećati
   konkurenciju na tržištu.
• Unaprijediti korišćenje bolničkih kreveta kroz uvođenje bolje kontrole prijema. Tipično bi fondovi
   socijalnog zdravstvenog osiguranja vršili monitoring, nadzor i davali savjete u vezi sa racionalnim
   korišćenjem bolničkih kreveta.


Na srednji i dugi rok:
•   Podržati reforme plaćanja pružaoca usluga koje su već počele. Reforme plaćanja pružaoca usluga
    koje su već počele ili koje su predviđene se kreću u pravom smjeru: kapitacija za primarnu zaštitu
    i plaćanja zasnovana na pojedinačnim predmetima za sekundarnu i tercijarnu zaštitu. Plaćanje po
    učinku za doktore u primarnoj zaštiti je značajno narušeno kolektivnim ugovorima i trebalo bi ga
    ponovo uvesti. Ove reforme treba da se implementiraju i treba napraviti napore kako bi se odmaklo
    od restriktivnog linijskog budžetiranja kako bi se institucijama dala veća fleksibilnost u donošenju
    odluka o alociranju resursa. Preporučuje se da Vlada nastavi sa i da osnaži reforme plaćanja
    pružaocima usluga i nabavki, koje su već započete: (i) kapitacija i učinak na primarnom nivou; (ii)
    dijagnostički srodne grupe (DRG) na sekundarnom i tercijarnom nivou; i (iii) racionalizacija paketa
    prava (ljekovi pokriveni osiguranjem, politika bolovanja, liječenje u inostranstvu);
•   Uvesti reformu pružanja usluga kako bi se riješili dvostruki izazov koji dolazi od povećanja
    opterećenja nezaraznih bolesti i starenje stanovništva. Konkretno: (i) unaprijediti kvalitet i
    obuhvat primarne i preventivne zaštite, kroz bolji skrining (rano otkrivanje) i liječenje hroničnih
    bolesti i promovisanje zdravih stilova života za zdravije stanovništvo i smanjenje troškova na duži
    rok; (ii) racionalizovati mrežu bolnica kako bi se smanjilo prekomjereno korišćenje bolničkih
    usluga i pretvoriti viškove kapaciteta kod kreveta u objekte za dugotrajnu njegu; (iii) stvoriti
    podsticaje kroz plaćanje kako bi se promovisala koordinacija zaštite; (iv) promovisati veće
    korišćenje ambulantne zaštite i dnevnih operacija; (v) osnažiti poštovanje kliničkih smjernica i
    protokola; (vi) unaprijediti monitoring kvaliteta zaštite i ishoda na svim nivoima u zdravstvenom
    sistemu kroz jačanje i integraciju informacionog sistema.
                        Podrška Grupacije Svjetske banke

Planirana podrška /Opcije.
U 2015, Svjetska banka je počela sa pripremom projekta koji bi imao za cilj da poveća efikasnost
rashoda za zdravstvo i da unaprijedi kvalitet zaštite za prioritetne nezarazne bolesti.
Svjetska banka bi mogla da obnovi pripremu projekta i obezbijedi investicioni zajam, moguće kroz
povlačenje sredstava zasnovano na rezultatima, kako bi se: (1) osnažili kapaciteti za unaprijeđeno
upravljanje zdravstvenim sistemom (uključujući upravljanje farmaceutskim sektorom); (2)
unaprijedila efikasnost u zdravstvenim institucijama (dizajnirati i implementirati plaćanje po učinku,
povećati korišćene ambulantnih operacija i dijagnostičkih kapaciteta); i (3) unaprijedio kvalitet
zdravstvene zaštite uključujući kroz unaprijeđene zdravstvene informacione sisteme i osnaženu
odgovornost za kvalitet.
                                                               Izazovi

U poređenju sa novim državama članicama Evropske unije, iznos naplate poreza i doprinosa u
Crnoj Gori predstavlja visok procenat BDP-a. Posebno je visoka naplata PDV-a u odnosu na BDP
uprkos tome što Crna Gora ima najnižu stopu PDV-a. 4 Generalno, Crna Gora naplaćuje oko 20,4
procenta BDP-a iz direktnih poreza u odnosu na 14,5 procenata BDP-a u novim državama članicama
Evropske unije. Međutim, visoki naplaćeni prihodi kao udio u BDP-u mogu da održavaju podcijenjeni
BDP usljed sive ekonomije i nije vjerovatno da će se održati na srednji i duži rok, osim ako se ljudski,
finansijski i IT resursi uprave prihoda ne budu koristili na učinkovitiji način.
Održavanje visoke naplate prihoda bi zahtijevalo značajna unaprijeđenja u poštovanju obaveza.
Crna Gora ne mjeri poštovanje poreskih obaveza i nema moderne kapacitete za upravljanje
poštovanjem obaveza. Treba osnažiti analitičke kapacitete Poreske uprave Crne Gore kako bi se
identifikovali i pratili rizici od nepoštovanja obaveza. Proces registracije je usitnjen i treba značajno
unaprijediti tačnost informacija o poreskim obveznicima. Zastario i fragmentiran informacioni sistem
otežava automatizaciju poslovnih procesa i naplatu, obradu i analizu informacija, kao i korišćenje
podataka od trećih lica. Funkcija poreske inspekcije ne koristi upravljanje rizikom na sistematičan
način kod izbora predmeta za inspekciju i moderne alate kako bi sprovodila djelotvorne inspekcije.




    Grafikon 9. Ukupni prihodi, 2015
                                                               Grafikon 10. Vrijeme potrebno za poštovanje
    (procenat BDP-a)
                                                               poreskih zakona, 2016 (sati godišnje)
     50
                                                               500
     45                                                        450
                                                               400
     40                                                        350
     35                                                        300
                                                               250
     30                                                        200
                                                               150
     25                                                        100
     20                                                         50
                                                                 0
     15
                                                                             Sweden

                                                                           Denmark
                                                                              Austria

                                                                                Malta




                                                                              Croatia




                                                                        Montenegro


                                                                                                                                     Macedonia, FYR


                                                                                                                                        Montenegro
                                                                                Latvia

                                                                     Slovak Republic


                                                                           Germany



                                                                            Portugal
                                                                                Spain

                                                                            Romania



                                                                              Greece




                                                                            Slovenia
                                                                        Luxembourg




                                                                              Poland
                                                                              Cyprus


                                                                               France




                                                                           Lithuania
                                                                              Finland
                                                                     United Kingdom
                                                                         Netherlands




                                                                             Belgium




                                                                            Hungary
                                                                               Serbia

                                                                                 Italy




                                                                                                                                            Kosovo
                                                                                                                                            Albania
                                                                              Ireland
                                                                              Estonia




                                                                             Bulgaria




                                                                                                                             Bosnia and Herzegovina
                                                                      Czech Republic




     10
      5
      0
          LT    LV   CY    EE   MT    MNE   HR   EU28     SI
                                                                Izvor: Izvještaj o lakoći poslovanja (Doing Business) za 2017,
                                                                Grupacija Svjetske banke
    Izvor: Eurostat, i Ministarstvo finansija Crne Gore



4
 Zakonska stopa PDV-a u Crnoj Gori je 19 procenata (osnovna) i 7 procenata (umanjena). PDV stope u novim državama
članicama EU se kreću od 20 do 25 procenata.
Ali skoro dvije trećine tih zaostalih obaveza nisu naplative jer predstavljaju obaveze poreskih
obveznika koji su neaktivni, koji su se odjavili ili koji su u postupku stečaja. Većina zaostalih obaveza
su stare i nenaplative, ali nema zakonskih odredbi za njihov otpis. Uprkos mjerama za povećanje
naplate zaostalih obaveza, slabosti u poreskoj registraciji, sprovođenju i naplati i ograničenja IT
sistema predstavljaju ozbiljan izazov u pogledu poštovanja obaveza.
Dok je s jedne strane trošak za ispunjavanje poreznih obaveza nedavno smanjen u poređenju
sa drugim zemljama u regionu, troškovi poštovanja obaveza za poreske obveznike u Crnoj Gori
su i dalje značajni. Vrijeme potrebno za poštovanje poreskih zakona (prikupljanje informacija,
ispunjavanje poreskih prijava, podnošenje prijava i plaćanje poreza) je jedno od najvećih u Evropskoj
uniji. Broj poreskih plaćanja je takođe relativno visok i elektronsko podnošenje prijava se rijetko
koristi u Crnoj Gori – manje od 20 procenata prijava za PDV i porez na dobit pravnih lica se podnose
elektronski, dok je u većini zemalja Evropske unije elektronsko podnošenje prijava za ove poreze blizu
ili jednako 100 procenata. Elektronsko plaćanje poreza je takođe vrlo nisko u Crnoj Gori.


                                 Opcije za javne politike

Unaprijeđenje učinkovitosti Poreske uprave Crne Gore u naplati poreza uz smanjenje troškova
poštovanja obaveza za poreske obveznike će se nadovezati na implementaciju sveobuhvatnog
programa reforme:
•   Poboljšanje strateškog fokusa, planiranja, analitičkih kapaciteta i kapaciteta za monitoring Poreske
    uprave Crne Gore kako bi se podržalo moderno upravljanje poštovanjem obaveza.
•   Investiranje u obuku zaposlenih, vodeći računa o potrebama za novim vještinama i starenju
    postojeće radne snage.
•   Unaprijeđenje pravnog okvira kako bi se obezbijedila konzistentnost sa operativnim potrebama
    Poreske uprave Crne Gore i međunarodnom najboljom praksom.
•   Pojednostavljivanje procesa registracije, kroz spajanje postojećih registara i eliminisanje
    preklapanja, će unaprijediti kvalitet informacija o poreskim obveznicima, što je od ključnog značaja
    za upravljanje poštovanjem obaveze;
•   Proširenje korišćenja elektronskog podnošenja prijava i elektronskog plaćanja kako bi se smanjio
    trošak poštovanja obveza;
•   Povećanje djelotvornosti poreske inspekcije – kroz uvođenje pristupa upravljanja rizikom i
    modernih alata i pristupa za vršenje inspekcija i time jačanje poštovanja obaveza.
•   Unaprijeđenje IT sistema i infrastrukture koja bi podržala modernizaciju osnovnih funkcija i
    osigurala značajno povećanje u poštovanju obaveza i smanjenje troškova poštovanja obaveza.
•   Jačanje funkcija za izvršenje i naplatu kako bi se smanjio nivo zaostalih obaveza i unaprijedilo
    poštovanje obaveza;
•   Proširiti obuhvat i kvalitet kanala kojima se vrši interakcija sa poreskim obveznicima – internet,
    call centar, elektronskom poštom, telefonom, itd;
•   Uvesti standarde za pružanje usluga i pratiti učinak.
                       Podrška Grupacije Svjetske banke

Planirana podrška/opcije. Svjetska banka može da podrži modernizaciju Poreske uprave i kroz
savjetodavnu podršku i kroz finansiranje. Na zahtjev Ministarstva finansija, pripremljen je Projekta
za upravljanje prihodima i spreman je za pregovaranje od 2015. Projekat ima za cilj da unaprijedi
djelotvornost operativnih funkcija poreske administracije i da smanji troškove poštovanja obaveza za
korporativne poreske obveznike. Projekat bi podržao poresku administraciju da koristi poslovne
procese sa većim kapacitetom koji su više okrenuti ka oslanjanju na ocjenu rizika koji doprinose
efikasnoj naplati poreza i doprinosa za socijalno osiguranje koji treba da se naplate iz svih izvora
ekonomske aktivnosti. Povećano poštovanje obaveza će stvoriti postojaniji priliv prihoda kako bi se
građanima pružile osnovne usluge. Unaprijeđenja kapaciteta će takođe podržati napore zemlje u
pogledu pristupanja Evropskoj uniji i ekonomskoj integraciji sa državama članicama EU.
                                                          Izazovi

Za razliku od drugih država na Balkanu, Crna Gora je visoko centralizovana i opštine imaju
ograničene funkcionalne nadležnosti. Glavni zadaci koji su im povjereni uključuju održavanje
lokalnih puteva, vodosnabdijevanje, prikupljanje i tretman otpada, ulična rasvjeta, ozelenjavanje,
kultura i sport, ali ne i obrazovanje, socijalno staranje ili zdravstvene usluge. Shodno tome, udio
potrošnje jedinica lokalne uprave u BDP-u je bio 4,5 procenata u 2014. što je manje 10 procenata
ukupne konsolidovane potrošnje opšteg nivoa države.
Uprkos tome što postoji sistem sa jednim nivoom uprave ispod nacionalnog nivoa, koncetracija
stanovništva u glavnom gradu je visoka. Postoje 23 opštine, od kojih dvije još uvijek nisu oformile
svoje osnovne institucije (više od godinu dana), a jedna šestina opština ima manje od 5.000 stanovnika.
S druge strane, Crna Gora ima jednu od najvećih koncentracija stanovnika u glavnom gradu, koji ima
30 procenata stanovništva.
Povećani koeficijenti zavisnosti stanovništva i niske stope aktivnosti u sjevernim opštinama će
nastaviti da opterećuju lokalne finansije. Sjeverni region će nastaviti da podbacuje i da sve više
zavisi od penzija i socijalnih transfera, dok će centralni i južni region u velikoj mjeri imati koristi od
unaprijeđenih demografskih trendova. Generalno, u zemlji takođe postoji velika neaktivnost
stanovništva. U opštinama kao što su Rožaje, Andrijevica i Plav, visoka stopa zavisnosti ide u paru sa
niskim stopama aktivnosti radno sposobnog stanovništva, pa se time dodatno erodira poreska
osnovica u opštinama i stvara pritisak na fiskalnu održivost jedinica lokalne uprave.


 Grafikon 11. Koeficijent zavisnosti, procenat                     Grafikon 12. Aktivno stanovništvo, procenat
 stanovništva od 15-64                                             stanovništva




 Izvor: MONSTAT, EUROSTAT, kalkulacije zapslenih Svjetske banke.
Krhka finansijska pozicija i nizak kapacitet na opštinskom nivou predstavljaju prijetnju i za
makro-ekonomsku stabilnost i za pravično pružanje usluga. Neke (ne sve) opštine prikazuju krhko
finansijsko stanje i neodržive rashode i dug. Generalno, opštine imaju nizak nivo ukupnog direktnog duga
(4,8 procenata BDP-a). Međutim, paralelno sa tim one su stvorile dodatnih 3,4 procenata BDP-a zaostalih
obaveza za poreze i prema dobavljačima, dok dug kompanija u opštinskom vlasništvu (koji je uglavnom
pokriven opštinskim garancijama) nije evidentiran. U određenim opštinama su nerealno budžetsko
planiranje i veliki dispariteti između preuzetih obaveza na strani potrošnje i fiskalnog kapaciteta doveli
do finansijskih poteškoća. Preveliki broj zaposlenih i pretjerani izdaci za zarade u lokalnim upravama i
opštinskim javnim kompanijama su otkrile implicitnu mrežu socijalne sigurnosti – koja je
implementirana kroz obezbjeđivanje zapošljavanja u javnom sektoru – kao i lošu efikasnost potrošnje.
Nedovoljni kapaciteti da se otplate veliki iznosi zaostalih obaveze za poreze i zarade i rastući dug prema
bankama i dobavljačima, su povećali zabrinutost u pogledu održivosti javnih finansija i boniteta nekih
opština.

Postoje značajne razlike koje su evidentirane u pogledu fiskalnog kapaciteta crnogorskih
opština, dok djelotvorno iskazivanje lokalne autonomije zahtijeva snažnu finansijsku poziciju
u opštinskim upravama. Velike razlike kada je u pitanju fiskalni kapacitet vjerovatno vode do
povećanja nejednakosti kada su u pitanju javne usluge koje se pružaju po regionima, što je takođe
dokazano kroz heterogenost ishoda usluga u socijalnom sektoru i infrastrukturi. Promjene zakona
nastale u prethodnim godinama imale su namjeru da unaprijede potencijal za povećanje sopstvenih
prihoda i da eliminišu tradicionalne distorzivne lokalne prihode; ali, implementacija je bila
neujednačena. Kapacitet za srednjoročno budžetiranje i prostorno planiranje je ograničen, što
rezultira neplanskom i neregulisanom gradnjom, posebno u obalnim područjima. Neadekvatno
planiranje takođe rezultira neadekvatnim javnim uslugama, posebno za osjetljive grupe.



                                  Opcije za javne politike

Neophodno je da opštine hitno adresiraju postojeće slabosti. Predlaže se nekoliko aktivnosti u
vezi sa javnim politikama:
•   Proširiti poresku osnovicu sopstvenih prihoda i uvesti administrativne mjere za proširenje naplate
    poreza na nepokretnosti i drugih lokalnih poreza;
•   Podržati ugovore za reprogramiranje duga kroz racionalizaciju zaposlenih, zamrzavanje
    zapošljavanja i ograničenje rasta nominalnih zarada. Pored toga, razmotriti spajanje komunalnih
    službi u nekoliko manjih opština i opština sa problemima (ili napraviti aranžmane za zajedničko
    pružanje usluga, npr. vodosnabdijevanje, upravljanje otpadom i održavanje puteva);
•   Unaprijediti sisteme za upravljanje javnim finansijama kako bi se: uvelo srednjoročno budžetsko
    planiranje, ojačalo izvršenja budžeta, evidentirale preuzete obaveze i zaostale obaveze, sproveo
    Zakon o fiskalnoj odgovornosti, unaprijedila interna revizija i kontrola, kao i procesi javnih nabavki
    na lokalnom nivou (izgradnja kapaciteta);
•   Izgradnja kapaciteta za pripremu i implementaciju projekata (EU, IPA, itd).
                        Podrška Grupacije Svjetske banke

Tekuća podrška. Program urbanog partnerstva, sa austrijskim finansiranjem, će nastaviti da
podržava lokalne uprave u izgradnji kapaciteta i finansijskom upravljanju (Program već podržava 13
od 23 opštine).
Unaprijeđenje sistema javnih nabavki u Crnoj Gori podržava Upravu za javne nabavke da izradi
priručnik za indikatore učinka i monitoringa, što uključuje: 1) standarde kontrole kvaliteta; 2) savjete
u pogledu procedura za prikupljanje i monitoring statističkih podataka o javnim nabavkama; 3)
opsežne smjernice o tome kako se boriti protiv prevara i korupcije u sistemu javnih nabavki. Projekat
takođe ima za cilj da izradi set smjernica za mala i srednja preduzeća kako bi se ohrabrilo njihovo
učešće na javnim tenderima.
Svjetska banka je 2015. dostavila note o javnim politikama: Crna Gora: Opcije za obnavljanje
fiskalne održivosti i unaprijeđenje efikasnosti potrošnje na subnacionalnom (lokalnom) nivou
kojim se ocjenjuje finansijska situacija u opštinama i nudi reformska mapa puta za njihovo operativno
restrukturiranje i jačanje upravljanja javnim finansijama.


Planirana podrška/opcije. Svjetska banka može da podrži opštinsko upravljanje i finansijsku
održivost kroz aktivnost zasnovanu na rezultatima. Ta aktivnosti bi mogla da podrži finansiranje
ključne opštinske infrastrukture, restrukturiranje opština i jačanje kapaciteta koje bi dovelo do
smanjenja zaostalih obaveza i unaprijeđeno pružanje usluga kroz saradnju i zajedničko pružanje usluga
i mehanizme dijeljenja usluga. Sprovođenje programa Ocjene javne potrošnje i finansijske
odgovornosti (PEFA) za odabrane opštine bi moglo da bude komplementarno ovoj aktivnosti.
                                              Izazovi

Uz fiskalne rezerve koje se smanjuju, sposobnost ekonomije da apsrobuje šokove i kreira radna
mjesta će se skoro u potpunosti oslanjati na konkurentnost privatnog sektora. Ekonomski rast
u Crnoj Gori međutim na stvara radna mjesta; zemlja je suočena sa visokom nezaposlenošću,
niskim učešćem radne snage i visokim nivoom neformalnih aktivnosti. Umjesto toga, napredak
u pogledu produktivnosti je rezultirao većim zaradama. Privatni sektor je i dalje relativno mali,
zapošljava samo polovinu radnika i često pruža manje sigurna radna mjesta na kratak rok. Preduzeća
u državnom vlasništvu zapošljavaju veliki dio radnika, ali je novo zapošljavanje rijetko. Crna Gora treba
da pređe na model inkluzivnog rasta gdje privatni sektor stvara najveći broj radnih mjesta i rast, kako
bi povećala dobrobit svojih građana. U ovom trenutku je stopa zaposlenosti jedna od najnižih u Evropi,
koju prate visoki nivoi neformalnosti i nezaposlenosti. Samo 52 procenta crnogoraca u uzrastu od 15
godina i više su zaposleni u odnosu na 65 procenata u Evropskoj uniji, a cilj programa Evropa 2020 je
75 procenata. Jedno od tri radna mjesta su u neformalnom sektoru, a sezonska radna mjesta u velikoj
mjeri popunjavaju migranti iz inostranstva. Nezaposlenost je visoka i za muškarce i za žene, na nivou
od 17,6 procenata u prosjeku (2015.), a i dugotrajna je (80 procenata nezaposlenih traži posao više od
12 mjeseci). Lica koja po prvi put ulaze na tržište suočavaju se sa posebnim izazovom (40 procenata je
nezaposleno), a tri četvrtine njih trebaju više od 2 godine da nađu posao. Stopa neaktivnosti je takođe
vrlo visoka, posebno kod žena. Postoji disbalans između ponude i potražnje za obučenom radnom
snagom, a ljudima sa niskim nivoima obrazovanja je sve teže da nađu zaposlenje. Takođe postoje
postojane razlike između aktivnog obalnog područja i siromašnijih sjevernih regiona.
Potreba da se podstiče otvaranje radnih mjesta u privatnom sektoru je od kritičnog značaja;
međutim, kompanije pokazuju niske nivoe konkurentnosti. Crna Gora ima jednu od najnižih stopa
izvoza roba u odnosu na BDP u svijetu (ispod 9 procenata) i izvoz ima veliku koncentraciju u
proizvodima metalske industrije sa niskim tehnološkim sadržajem. Izvoz usluga je veći, ali je i dalje
niži u odnosu na uporedne zemlje, na nivou od 34 procenta BDP-a u 2015. On je koncentrisan u tri
glavne vrste usluga: putovanja, transport i finansijske usluge. Nijedna mala zemlja (zemlje sa manje od
10 miliona stanovnika) nije postigla status zemlje sa visokim dohotkom sa izvozom koji je manji od 50
procenata BDP-a. Samo 7 procenata kompanija izvozi svoju robu, u odnosu na 18 procenata na Balkanu
i 29 procenata u Estoniji. Pored toga, stope preživljavanja izvoza su niske: samo jedna od tri izvozne
aktivnosti koja započne u datoj godini će preživjeti nakon te prve godine. Dodatno je povećana
koncentracija izvoza po geografskim destinacijama: trgovina robama sa Srbijom, Hrvatskom i
Slovenijom je udvostručena od 2006, dok se trgovina sa EU27 smanjila sa dvije trećine od ukupne
trgovine iz 2006/07 na nešto preko jedne četvrtine. Samo na Rusiju se odnosi 27 procenata izvoza
usluga. Crna Gora je na 42-om mjestu u Prekograničnoj trgovni, drugi najniži rezultat u CEFTA.
Nizak nivo produktivnosti rada i ukupne faktorske produktivnosti ograničavaju rast kompanija
na strani ponude i budući ekonomski rast. Produktivnost rada stagnira od 2008. a doprinos ukupne
faktorske produktivnosti (TFP) ekonomskom rastu je bio zanemarljiv (tokom perioda 2000-2007 5) ili
negativan (u 2008-2013), što znači da je rast ekonomskog rezultata bio primarno vođen akumulacijom
faktora. Niska ukupna faktorska produktivnost se može pripisati prisustvu ograničenja u privatnom
sektoru koja ne dozvoljavaju kompanijama da unaprijede svoje interne sposobnosti (npr. menadžerske
vještine, inovativne kapacitete, napore za usvajanje tehnologija) ili prisustvu distorzija, koje se vide
kroz heterogene tretmane politika na nivou kompanija, što ne olakšava realokaciju faktora proizvodnje
(npr. radne snage i kapitala), pa time i ekonomske aktivnosti prema najefikasnijim kompanijama.
Korišćenje IKT među privatnim kompanijama je nisko i privatne kompanije kasne u inovacijama:
investicije u istraživanje i razvoj u zemlji iznose samo 0,45 procenata BDP-a od čega tri četvrtine dolazi
od države.
Nedostatak vještina i teškoće u pristupu eksternim izvorima finansiranja za finansiranje
inovacija ograničavaju rast kompanija. Postoji disparitet u vještinama koje neproporcionalno utiču
na inovativne kompanije: 28 procenata kompanija koje spadaju u gornji percentil distribucije
inovativnih kompanija prijavile su da je glavni problem za zapošljavanje profesionalaca nedostatak
relevantnih vještina, a 45 procenata je evidentiralo poteškoće u zapošljavanju kvalifikovanih radnika.
Mladim radnicima nedostaju intelektulane (meke) vještine da bi se zaposlili, kao što su jezik, liderstvo
i inicijativa, kritično mišljenje, kao i napredne tehničke (hard) vještine kao što su tehnička znanja.
Pored toga, crnogorske kompanije tvrde da imaju poteškoća u pristupu eksternim izvorima
finansiranja kao što su krediti (uprkos dokazima o velikoj upotrebni trgovinskih kredita), usljed
visokih kamatnih stopa i visokih zahtjeva za kolaterale. Pristup finansiranju vlasničkog kapitala je vrlo
ograničen.
Istovremeno, poslodavci mogu da zapošljavaju ljude na neformalan način, naročito za sezonske
poslove, na primjer u industriji turizma, pa zbog toga preferiraju da se oslanjanju na radnike migrante
iz drugih zemalja i time ne plaćaju poreze ili socijalne doprinose, a nekad ne poštuju bilo kakve radne
standarde. Time se u stvari kreiraju destimulansi za zapošljavanje raspoložive lokalne radne snage, a
ima i negativne implikacije na prihode budžeta i penzionog fonda, pored toga što stavlja ove
neformalne radnike u osjetljivu poziciju. Važno je da se paraleleno obrade destimulansi na strani
zaposlenih i poslodavaca kako bi se postigao maksimalan efekat.
Destimulansi za formalno zapošljavanje su značajni – a u slučaju primaoca socijalne pomoći
nedozvoljeno visoki. Destimulansi za radni angažman su najveći kod onih sa najnižim dohotkom ili
kod lica koja rade sa skraćenim radnim vremenom (vjerovatnije je da ovu drugu grupu čine žene) i vrlo
su visoki za one koji primaju socijalnu pomoć. Glavni destimulansi za formalno zapošljavanje se odnose
na roditelje samce ili parove sa jednim članom koji zarađuje sa djecom koja su primaoci socijalne
pomoći i porodične naknade: za njih bi posao sa niskom platom i skraćenim radnim vremenom u suštini
predstavljao smanjenje neto dohotka, dok bi posao sa punim radnim vremenom i minimalnom
zaradom bio skoro isti kao socijalna pomoć i materijalno obezbjeđenje porodice bez zapošljavanja.
Pored toga, ova grupa stanovništva ne ulaže u unaprijeđenje svojih vještima što ih stavlja u začarani
krug zavisnosti od države. Kao rezultat toga, Crna Gora ne koristi svoju radnu snagu u punom
kapacitetu, što je značajno s obzirom na veličinu zemlje i demografsku tranziciju, što će dodatno
smanjiti radno sposobno stanovništvo.
Poslovno okruženje šteti ulasku firmi na tržište i njihovom učinku. Regulacija tržišta proizvoda
zaostaje za OECD-om i većinom malih država Evropske unije. Otvorena pitanja uključuju državnu
kontrolu, barijere za investicije, i nedostatak harmonizacije sa međunarodnim standardima. Vlasništvo
javnog sektora je visoko i rasprostranjeno i postoji nizak pristup informacijama za inostrane subjekte.

5
    Napomena prvodiaca: promijeno je u 2007, jer nema smisla s obzirom na godinu u sljedecu godinu
U prosjeku menadžment provede 12 procenata vremena baveći se regulatornim organima i kompanije
imaju relativno visoku percepciju korupcije kod izdavanja licenci i dozvola i očekuju da daju nezvanična
plaćanja kada se bave carinama, porezima i regulacijom.
Uprkos unaprijeđenju, upravljanje i vladavina prava u Crnoj Gori kasni za državama članicama
Evropske unije i dalje predstavlja izazove za rast privatnog sektora. Jedan od glavnih faktora za
razvoj privatnog sektora u uspješnim malim državama je institucionalni kvalitet i dobro upravljanje.
Podaci sa nivoa kompanija iz Istraživanja preduzeća za 2013. (Istraživanje o poslovnom okruženju i
učinku preduzeća – BEEPS) ukazuju da iako je regulatorno okruženje Crne Gore značajno unaprijeđeno,
potrebno je više napretka u implementaciji reformi i transparentnosti procedura. Razlike su i dalje
najveće kada je u pitanju djelotvornost uprave, regulatorni kvalitet, kontrola korupcije i učinak
pravosudnog sektora. Uprkos reformama za usklađivanje sa pravnom tekovinom EU, razlika između
usvojenih zakona i zakona u praksi je i dalje velika. Izvršenje ugovora je slabo i obrada predmeta je
spora i neefikasna, što podriva povjerenje preduzeća.


                                 Opcije za javne politike

Razvoj privatnog sektora. Unaprijediti poslovno okruženje i postaviti jednake uslove za sve
kroz unaprijeđenje uslova za konkurenciju, regulaciju tržišta proizvoda, izvršenje ugovora i prava
intelektualne svojine. Smanjiti regulatorno opterećenje kroz pojednostavlivanje dozvola, inspekcije i
regulacije tržišta. Podržati izvršenje ugovora i prava intelektualne svojine. Povećati komunikacije i
smanjiti diskreciono odlučivanje, uključujući kroz povećanu odgovornost za regulatore i rješenja iz
oblasti elektronske uprave. Olakšati izlazak iz poslovanja za neproduktivna preduzeća kroz zakone o
stečaju koji su prilagođeni preduzetnicima.
Povećati produktivnost na nivou kompanije i rast sektora kroz olakšavanje transfera znanja
(tehničkog, menadžerskog i tržišnog) za kompanije, kroz usluge prenošenja [postojećih] tehnologija i
pomoć za razvoj izvoza. Kroz programe za ubrzavanje preduzetništva (akceleratore), podržati
inovativne početnike i mala i srednja preduzeća putem finansiranje i povećanog kapaciteta za izgradnju
njihovih biznisa (investitori, mentori, partneri, itd). U turizmu, ocijeniti potražnju i konkurentnost
destinacije, zatim osmisliti aktivnosti kako bi se popunile praznine.
Unaprijediti olakšavanje trgovine kako bi se proširila povezanost. Racionalizovati upravljanje
rizikom i procedure inspekcije nakon carinjenja i razviti program za ovlašćene operatore, gdje bi se i
jedno i drugo pojednostavilo i ubrzalo postupak uvoza. Izraditi mjere za unaprijeđenje učinka na
osnovu studije o vremenu otpuštanja (carinjenja) (koju će uskoro izraditi tim Grupacije Svjetske
banke) koja će mjeriti procedure na graničnim terminalima i terminalima unutar teritorije i vrijeme
obrade/carinjenja.
Olakšati investicije privatnog sektora i otvaranje radnih mjesta u oblastima poljoprivrede i
održivog turizma. Ovo se može postići kroz intervencije koje se bave regulatornim okvirom
specifičnim za te sektore, sposobnostima i produktivnošću kompanija i tržišnim vezama ovih sektora.
Ruralne zajednice i osjetljive grupe, uključujući žene i mlade, bi imale značajne koristi od ovoga.
Vještine, fleksibilnost tržišta rada i destimulansi. Unaprijediti sisteme obrazovanja i obuke i
osnažiti aktivne politike na tržištu rada. Aktivnosti bi mogle da uključe: (i) reformu srednje-
stručnog-tehničkog/gimnazijskog sistema obrazovanja, kroz pojašnjivanje očekivanih ishoda u
pogledu stečenih vještina za svaki oblik obrazovanja i promovisanje saradnje sa poslodavcima iz
privatnog sektora; (ii) bolji informacioni sistem na tržištu rada kako bi se pojednostavilo uparivanje
preduzeća i radnika i pomoglo mladima da izaberu ispravne pravce obrazovanja (nivo obrazovanja i
polje izučavanja); (iii) reformisati Zavod za zapošljavanje Crne Gore kako bi postao efikasniji i
djelotvorniji; i (iv) širenje i evaluacija programa izgradnje inovativnih kapaciteta i zapošljivosti kojima
se povećava pristup globalnim šansama za zapošljavanje i sticanju dohotka, naročito među ženama i
mladima. U suštini, investicije u snažniji sistem opšteg obrazovanja, od razvoja u ranom djetinjstvu do
obrazovanja odraslih, bi bile odlične investicije u dugoročnu konkurentnost Crne Gore.
Podsticaji za radno angažovanje se mogu pokrenuti kroz seriju reformi. Smanjenje efektivne
marginalne poreske stope, posebno za lica sa niskim zaradama, sa skraćenim radnim vremenom i za
sezonske radnike (žene, mladi i siromašni) bi olakšalo zapošljavanje ovih grupa (umjesto
stranaca/neformalnih radnika). Istovremeno, djelotvorno sprovođenje standarda rada i drugih
relevantnih normi bi izjednačilo uslove poslovanja za lokalne i inostrane radnike.
Racionalizacija/ciljanje naknada bi smanjilo prihvatljivu zaradu (prag zarade koji bi nezaposleno lice
prihvatilo da se zaposli) i podstaklo više ljudi da traže zaposlenje. Ženama za koje je čak manje izvjesno
da će učestvovati na tržištu rada, mogle bi da pomognu politike podrške kojima se omogućava sklad
između porodice i posla.               Dokazi iz evropskih zemalja ukazuju da kombinacija
subvencionirane/besplatne kvalitetne brige o djeci, fleksibilan rad (rad od kuće i rad sa skraćenim
radnim vremenom) i adekvatno roditeljsko odsustvo imaju veći uticaj na učešće ženske radne snage
nego zbir efekata svake od ovih politika.



                         Podrška Grupacije Svjetske banke

Razvoj privatnog sektora
Tekuća podrška. Projekat institucionalnog razvoja i jačanja poljoprivrede u Crnoj Gori (MIDAS):
MIDAS, Projekat kroz investicioni zajam (19,04 miliona USD), je pomogao uspostavljanju kapaciteta u
Crnoj Gori za implementacijau sistema koji je kompatibilan sa Instrumentom pretpristupne pomoći za
ruralni razvoj (IPARD), agencije za plaćanje, registra gazdinstava i pilot šeme grantova slične IPARD-u
kojom se podržavaju investicije u poljoprivredna gazdinstva i promovišu agro-ekološke mjere kroz pet
ciklusa grantova. U septembru 2016, Svjetska banka je odobrila zajam za dodatno finansiranje u iznosu
od 3,0 miliona eura kako bi se dodatno ojačala ruralna područja i povećala spremnost zemlje za
zahtjeve koji se odnose na pristupanje Evropskoj uniji.
Planirana podrška/opcije. Projekat institucionalnog razvoja i jačanja poljoprivrede u Crnoj Gori
(MIDAS 2) u fiskalnoj godini Svjetske banke 2020, kojim se podržava zemlja da zatvori Poglavlja 11 i
12, sa snažnijim osvrtom na zahtjeve u pogledu bezbjednosti hrane, uključujući kapacitete inspekcija
kao i granične kontrole, rukovanje sa životinjskim nusproizvodima, razvoj djelotvornije vizije i
strategije za postojeće službe/usluge i sa osvrtom na sektor ribarstva.
Projekat održivog turizma (počela je priprema) kako bi se povećala konkurentnost destinacije
zajedno sa turističkim kružnim putem koji bi rezultirao povećanim brojem noćenja u Crnoj Gori i
diversifikacijom unutar sektora (npr. dovođenje turista sa obalnog područja u kontinentalni dio).
Podrška lancu vrijednosti u turizmu dovodi do stvaranja radnih mjesta, razvoja lokalnih dobavljača i
mikro, malih i srednjih preduzeća koja su povezana sa turističkom industrijom, uključujući preduzeća
iz sektora poljoprivrede.
Projekat razvoja mikro, malih i srednjih preduzeća (MMSP) (predložena nova tehnička pomoć i
nova aktivnost kreditiranja): tehnička pomoć kojom bi se sprovela detaljna dijagnostika obavezujućih
ograničenja za povećanje produktivnosti i rast preduzeća. Na osnovu ove dijagnostike bi se mogla
izraditi nova aktivnost kreditiranja sa fokusom na unaprijeđenje politika za MMSP i preduzetničkog
ekosistema. Takva aktivnost bi mogla da doprinese unaprijeđenju kompanija i diversifikaciji izvoza
kroz aktivnosti kao što su usvajanje standarda, pomoć kod inovacija, spremnost investicija, prenošenje
i apsorpcija tehnologija, povećano znanje i drugo što bude bilo identifikovano u dijagnostici.
Tehnička pomoć za poslovno okruženje (predložena nova tehnička pomoć): tehnička pomoć za
unaprijeđenje djelotvornosti regulatorne reforme (kroz monitoring i evaluaciju implementacije
Vladine regulatorne reforme, jačanje odgovornosti i podsticaja za regulatore i jačanje informisanosti o
reformama); proširenje mogućnosti za privatni sektor kroj javno-privatna partnerstva; dodatno
smanjenje regulatornog opterećenja za kompanije (u oblastima kao što su dozvole, inspekcije, izvršenje
ugovora, prava intelektualne svojine, regulacija tržišta proizvoda, itd); i unaprijeđenje djelotvornosti
investicionih podsticaja. Prioriteti za ovu tehničku oblast, kada su u pitanju ove oblasti, bi se dogovorile
sa Vladom. Tehnička pomoć za olakšavanje trgovine se trenutno sprovodi kroz regionalni projekta.
Tekuća podrška. Projekat Visokog obrazovanja i istraživanja za inovacije i konkurentnost
(HERIC), Projekat kroz investicioni zajam (15,98 miliona USD), nastavlja da podržava reforme za
unaprijeđenje monitoringa višeg obrazovanja i pružanja usluga, uključujući uslove finansiranja i
obezbjeđivanje kvaliteta, kao i da poveća saradnju sa privatnim sektorom kroz uspostavljanje Centra
izvrsnosti koji je rezultirao sa nekoliko međunarodnih partnerstava u istraživanju i razvoju i
početničkim preduzećima.
Tehnička pomoć za pravosuđe ima za cilj da sprovede pripremne aktivnosti za moguću funkcionalnu
analizu krivično-pravnog sistema u Crnoj Gori, istraživanje cijelog sektora o iskustvima i percepcijama
krajnih korisnika pravosudnog sistema (građana i preduzeća), institucionalnih interesnih grupa
(advokata i tužilaca) i pružaoca usluga (sudija, stručnih saradnika i zaposlenih). Rezultati istraživanja
su podržali implementaciju Akcionog plana za nacionalnu Strategiju reforme pravosuđa i Akcionog
plana za pristupno Poglavlje 23.
Planirana podrška/opcije. Projekat za radna mjesta i konkurentnost: pozabaviti se
destimulansima u sistemu socijalne zaštite i proširiti pristup službama za zapošljavanje kroz
povezivanje službi za zapošljavanje sa socijalnom pomoći kao posljednjim utočištem tako bi siromašni
mogli da pristupe ovim uslugama i rješavanje informacionih barijera za pristup produktivnom
zapošljavanju sa kojima se suočavaju osjetljive grupe. Parelelno sa tim, projekat bi podržao mjere na
smanjenju destimulansa za zapošljavanje ljudi u formalnom sektoru kroz ohrabrivanje registracije,
sprovođenje radnih standarda i izjednačavanje uslova za lokalne radnike i radnike migrante. Ove
aktivnosti se mogu spojiti zajedno sa onima koje su prethodno navedene za razvoj MMSP u jedan
projekat koji bi se takođe bavio konkurentnošću na nivou kompanije zajedno sa otvaranjem radnih
mjesta.
Projekat Visokog obrazovanja i istraživanja za inovacije i konkurentnost (HERIC), bi se mogao
proširiti na HERIC2 sa fokusom na reformu stručnog obrazovanja/obrazovanja nakon sekundarnog
obrazovanja bolje povezujući rezultate sa potrebama privatnog sektora.
Tehnička pomoć za zapošljavanje i penzioni sistem: predlaganje mjera za smanjenje destimulansa
za radno angažovanje koje imaju radnici kroz koncepciju socijalne pomoći i penzija, posebno
prijevremnog penzionisanja.



                                                Izazovi

Sektor obrazovanja ne sprema diplomce za potrebe tržišta rada koje se neprekidno mijenjaju.
Mada je u prošlosti otvaranje radnih mjesta bilo fokusirano na sektore koji zahtijevaju niže
kvalifikacije, kao što su građevinarstvo, rudarstvo, maloprodaja i turizam, u posljednjih pet godina
većina novih radnih mjesta je poticala iz sektora koji traže visok stepen kvalifikacija, kao što su finansije
i druge sofisticirane usluge. Zaposlenost radne snage sa završenim tercijarnim nivoom obrazovanja je
porasla za preko 40 procenata, što ilustruje prednost sticanja visokih kvalifikacija, ali se dosta koristi
od ovog porasta zaposlenosti odnosilo na one koji su prije tercijarnog nivoa pohađali gimnazije. Od
ključnog je značaja da Crna Gora obezbijedi svojoj radnoj snazi adekvatne vještine koje su relevantne
za obavljanje poslova u novoj ekonomiji, uključujući tu socio-emotivne vještine, čiji manjak primjećuju
poslodavci (na primjer, liderstvo i inicijativa, preduzetništvo, kreativno i kritičko mišljenje) 6, kao i
digitalne vještine. Razvijanje ovih vještina bi trebalo da prate napori da se ojačaju temeljne vještine, s
obzirom na to da, i pored napretka, preko polovine crnogorskih učenika ne uspije da u potpunosti
savlada čitanje, prirodne nauke i matematiku. Ono što je važno zapaziti jeste da opstaju nejednakosti u
ishodima obrazovanja učenika zavisno od njihovog socio-ekonomskog stanja. 7
Mada su se rezultati testiranja u sklopu OECD-ovog Programa međunarodnog testiranja
učenika (PISA) poboljšali u periodu od 2006. do 2015, crnogorski učenici i dalje imaju slabije
rezultate u oblasti prirodnih nauka, matematike i čitanja od učenika iz drugih zemalja širom
svijeta. Razlika u prosječnom rezultatu petnaestogodišnjaka iz Crne Gore u odnosu na prosjek za
zemlje OECD-a predstavlja ekvivalent za preko 2,5 godine školovanja kad su u pitanju prirodne nauke,
oko 2,5 godine kad je u pitanju matematika, a preko 2 godine kad je u pitanju čitanje. Prema rezultatima
PISA testiranja iz 2015.godine, oko jedne polovine crnogorskih učenika nije pokazalo osnovno vladanje
matematikom i prirodnim naukama, dok njih 40 posto nije imalo osnovne kompetencije iz oblasti
čitanja. Opstaju i izazovi koji se tiču pravičnosti, budući da su učenici iz kvintila sa najvećim primanjima
u prednosti za dvije godine školovanja u odnosu na učenike iz kvintila sa najnižim primanjima.


Grafikon 13. Rezultati učenika, 2006. i 2015.                                 Grafikon 14. Pregled jednakosti, 2015.
                                                                                                                                ≈ 1 godina školovanja
100%




                                                                                                                                     {
                                                                                Top 20% ESCS                                          445
                                                                  Science




                            43%              39%
    75%   49%      49%                              47%                     Bottom 20% ESCS                   387
                                    57%
                                                                                          Rural                      404
                                                                  Science




    50%                                                                                  Urban                          412

                                                                                         Males                        409
                                                                  Science




                            56%              60%
    25%    50%     51%                              52%                                Females                          414
                                    42%
                                                                            Preschool (Age 0-3)                          415
                                                                  Science




    0%                                                                      Preschool (Age 4-6)                       409
          2006    2015     2006     2015     2006   2015
                                                                                                  360      390        420           450       480
             Science          Reading        Mathematics
                                                                                30 points in PISA scale ≈ 1 year of schooling
     High Proficiency    Basic Proficiency   Below Basic Proficiency            ESCS: Economic, Social and Cultural Status

                                                                              Izvor: OECD; izračunavanja službenika Svjetske
banke.
Relevantnost i bolji ishodi obrazovanja i dalje ostaju izazovi, posebno kad je riječo tome da se
osigura da oni koji pohađaju stručno obrazovanje i tercijarni nivo uspješno pređu sa školovanja na
posao. Potrebno je izvršiti prilagođavanja u ovom sektoru, kako bi pružio podršku dugoročno
nezaposlenima, kroz pružanje mogućnosti za prekvalifikaciju i povratak na tržište rada.
Imajući u vidu podatke o visokom stepenu nezaposlenosti među mladima (oko 40 procenata) 8
i o visokoj stopi upisa na fakultete učenika koji su pohađali srednje stručno obrazovanje (oko

6
  Ibid.
7 Svjetska banka, na osnovu rezultata PISA testiranjaiz 2015.
8
  Nezaposleno je oko 40 procenata osoba starosti od 15 do 24 godine, u poređenju sa 20 procenata onih između 25 i 49 godina, i 12 procenata
starije kohorte, od 50 do 64 godine. (Svjetska banka, Sistematska dijagnostika za Crnu Goru iz 2016).
50-60% studenata upisanih na prvu godinu univerziteta) 9, postoji imperativ da se razumije
ekosistem koji je promovisao ovu očiglednu neusklađenost vještina. Stručne škole trenutno upisuju, po
zakonu, dvije trećine ukupnog broja (upisanih) srednjoškolaca. Preostala kohorta od jedne trećine
učenika pohađa akademski zahtjevnije srednje škole (gimnazije). Na osnovu normi iz prošlosti, sistem
napredovanja sa nivoa srednjeg obrazovanja na nivo tercijarnog obrazovanja trebalo je da promoviše
prohodnost na univerzitet samo poslije gimnazije. Nažalost, visoki nivoi ukupne nezaposlenosti —38
procenata među onima koji nijesu završili, a 19 procenata među onima koji su završili srednje stručno
obrazovanje— kao i nizak stepen vještina onih koji završe srednje stručno obrazovanje, doveli su do
dva specifična izazova, koja konstatuje Ministarstvo prosvjete Crne Gore: (i) visoke stope upisivanja na
tercijarni nivo učenika koji dolaze iz srednjeg stručnog obrazovanja i nedovoljno su pripremljeni — što
stvara izazove na planu osiguranja kvaliteta, kao i finansijsko opterećenje za univerzitete da pruže
tercijarno obrazovanje povećanom broju studenata, i (ii) relativno visoki nivoi nepune
zaposlenosti/nezaposlenosti (trenutno oko 10 %) među onima koji su završili tercijarni nivo, u
poređenju sa onima iz zemalja EU i Zapadnog Balkana.


                                            Opcije za javne politike

U cilju rješavanja pitanja ograničenih vještina, Vlada bi mogla da se fokusira na unapređenje
kvaliteta sistema obrazovanja i osposobljavanja i jačanje aktivnih politika za tržište rada.
Aktivnosti bi mogle da obuhvate sljedeće:
       •    reforme srednjeg stručnog/gimnazijskog obrazovanja, tako što bi se: pojasnili očekivani ishodi
            u pogledu vještina za svaku vrstu obrazovanja, podržale efikasnosti u smislu raspoređivanja
            učenika u srednje stručne škole odnosno gimnazije i u smislu programa i potrošnje na nivou
            ukupnog sektora, te promovisala saradnja sa poslodavcima iz privatnog sektora;
       •    analizu normi potrošnje u tercijarnom sektoru na osnovu reformi u finansiranju visokog
            obrazovanja koje se predlažu i koje bi trebalo da za rezultat imaju značajnu promjenu orijentacije
            ka pristupu koji se zasniva na ishodima (na primjer, zapošljivost diplomaca), i
       •    fokusiranje na ocjenu ishoda obrazovanja kroz uvođenje praćenja diplomaca i uspostavljanje
            informacionog sistema za tržište rada, kako bi se razumjeli ishodi programa, pojednostavilo
            povezivanje firmi i radnika i pomoglo mladima da odaberu pravi smjer sopstvenog obrazovanja
            (nivo i oblast studiranja).


                                           Podrška Svjetske banke

Tekuća podrška. Grupacija Svjetske banke preko petnaest godina pruža podršku sveobuhvatnim
reformama obrazovanja, od predškolskih ustanova i osnovnih škola, pa sve do tercijarnog nivoa i
poslijediplomskih istraživanja i usavršavanja. Svjetska banka trenutno pruža podršku u realizaciji
investicionog zajma (15,98 miliona USD) Visoko obrazovanje i istraživanje za inovacije i
konkurentnost (HERIC), koji se sprovodi od maja 2012, a fokusira se na poboljšanje ishoda
tercijarnog sektora kroz podršku reformama u oblasti finansiranja visokog obrazovanja i osiguranja
kvaliteta i promovisanje inovacija i konkurentnosti kroz veće istraživačke kapacitete i partnerstva.
Projekat HERIC će se nastaviti do decembra 2018. i podržavaće reforme u cilju unapređenja praćenja
visokog obrazovanja i pružanja usluga, kako bi se ojačala saradnja sa privatnim sektorom kroz

9   Prema podacima dobijenim odMinistarstva prosvjete 2016.
osnivanje Centra izvrsnosti i povećanje nacionalnih grantova za istraživanja, koji su za rezultat imali
nekoliko međunarodnih partnerstava u oblasti istraživanja i razvoja i osnivanje preduzeća.
Planirana podrška/opcije. Opcije iz indikativnog programa finansiranja u sklopu Partnerskog okvira
za Crnu Goru (CPF) obuhvataju projekat Obuka i obrazovanje za unapređenje vještina i projekat
na temu radnih mjesta i konkurentnosti. Buduća podrška Grupacije Svjetske banke (potencijalno
HERIC2) mogla bi se koncentrisati na dalju izgradnju na temeljima postavljenim u sklopu projekta
HERIC u cilju podrške usvajanje vitalnih „mekih” i primijenjenih vještina i promovisanja uspješnog
prelaza sa školovanja na posao (posebno onih sa visokoškolskom diplomom i učenika koji završe
stručno obrazovanje). To bi se moglo postići tako što bi se osiguralo da obrazovanje bude relevantno
za tržište rada, kroz reviziju nastavnih programa, strateško planiranje na nacionalnom nivou i podršku
stručnom obrazovanju na planu javnih politika, jačanje veza između standarda zanimanja i obrazovnih
standarda, te dalje podsticanje saradnje između akademske sredine i industrije. Paralelno s tim,
priprema navedenih aktivnosti će, uz uspješno dovršavanje projekta HERIC, omogućiti stručnom i
visokom obrazovanju da dalje poboljšavaju odnos sa tržištem rada, promovisati veću efikasnost i
relevantnost potrošnje na obrazovanje i sprovođenje programa na svim nivoima obrazovanja, te
unaprijediti prelaz sa stručnog školovanja i tercijarnog nivoa obrazovanja na posao.
Povezanost, kako virtuelna tako i fizička, ima suštinski značaj za ekonomski i društveni razvoj Crne
Gore i integrisanje u EU i šire. Efikasni saobraćajni sistemi omogućavaju kretanje roba i usluga, ljude
približavaju ekonomskim šansama, povećavaju atraktivnost zemlje kao turističke destinacije i
omogućavaju pristup zdravstvenim i obrazovnim uslugama. Takođe, informaciono-komunikacione
tehnologije (IKT) povezuju ljude sa znanjima, idejama i uslugama koje pokreću ekonomski rast,
uključuju građane i otvaraju radna mjesta. Koordinirano donošenje politika u oblasti saobraćaja i IKT
stvara sinergije koje dodatno snižavaju troškove povezivanja.


                                              Izazovi

Oko 50 posto mreže državnih i regionalnih puteva je u lošem stanju. Crna Gora je odlučila da
investira u krupne projekte izgradnje puteva sa niskim ekonomskim stopama povrata, uz nedovoljna
ulaganja u redovno i periodično održavanje i sanaciju, čije bi visoke ekonomske stope povrata
garantovale za ulaganja. Takvo stanje nije održivo i nepovoljno će uticati na stanje postojeće putne
mreže i njenu sposobnost da podrži ekonomski rast. Poboljšanje stanja puteva traži rješavanje
nagomilanih potreba za sanacijom, uz istovremeno staranje da se obezbijedi neophodno održavanje
ostatka mreže. Prosječna godišnja stopa ukupnih izdataka za državne i regionalne puteve, na osnovu
brojne grupe koju čine zemlje OECD-a i Mediterana, iznosi oko 1,7 procenata BDP-a; stopa očuvanja
imovine kreće se oko 0,8 procenata. Crna Gora je, između 2006. i 2013. godine, u prosjeku trošila 0,7
procenata svog BDP-a na očuvanje imovine, dok je godišnji trošak očuvanja imovine (uključujući
godišnji trošak nagomilanih potreba za sanacijom tokom perioda od 15 godina) oko 40 miliona eura
(1,2 posto BDP-a), što ostavlja premalo prostora za nova ulaganja u narednih nekoliko godina (oko 17
miliona eura godišnje). Projekat autoputa Bar-Boljare, čija je izgradnja počela prošle godine, ima nisku
stopu ekonomskog povrata i predstavlja dodatno opterećenje za javne finansije.
Crna Gora je unapređivala propise koji se tiču regionalne povezanosti, ali prepreke i dalje
postoje. Još uvijek postoje nekefizičke i druge preprekekad je u pitanju saobraćajna povezanost Crne
Gore i regionalna integrisanost, kojima se potrebno pozabaviti. Među fizičke prepreke spadaju putne i
željezničke dionice kojima je potrebna sanacija, nekoliko putnih dionica kojima je možda neophodno
podizanje na viši nivo, kao i proširenje kapaciteta terminala na aerodromima u Podgorici i Tivtu. Među
ostale barijere spadaju zastoji na graničnim prelazima, ograničeno korišćenje intermodalnog
transporta i ograničeni administrativni kapaciteti u organima nadležnim za saobraćaj i bezbjednost. S
obzirom na trenutno ograničene raspoložive resurse za drumski sektor, rješavanje preostalih potreba
će zahtijevati pažljivo utvrđivanje redoslijeda prioriteta i upotrebu privatnih resursa kada je to
moguće, ali će svakako predstavljati izazov.
Potrebno je unaprijediti prakse koje se tiču bezbjednosti na putevima, kako bi se smanjio broj
smrtnih slučajeva i ozbiljnih povreda i kako bi se postiglo usklađivanje sa prosjecima na nivou EU. I
pored nedavnog znatnog napretka, stopa smrtnih slučajeva na milion stanovnika u Crnoj Gori je 90
(2015), u odnosu na 55, koliko je prosjek za 28 članica EU.
Svega 3,6 procenata stanovništva Crne Gore (1 posto u ruralnim područjima) ima pristup
širokopojasnoj konekciji velike brzine; uvođenje širokopojasnog interneta u ruralnim
područjima je ograničeno. Zbog male gustine naseljenosti, troškovi uspostavljanja mreže u ruralnim
područjima su previsoki, što dovodi do toga da postojeća tražnja nije dovoljna da opravda privatne
investicije, i pored znatnih prednosti koje bi to donijelo društvu. Stoga je zastupljenost širokopojasnog
interneta u urbanim područjima i do 4 puta veća nego u ruralnim. Mala ulaganja u infrastrukturu za
širokopojasni internet dovode do toga da je širokopojasna konekcija najsporija u regionu. Dodatni
problem predstavlja finansijska pristupačnost konekcija velike brzine: osnovni širokopojasni internet
(ispod 10 Mbps) košta više od donje granice finansijske pristupačnosti, koja iznosi 5 procenata
raspoloživog dohotka (koju je utvrdila Međunarodna telekomunikaciona unija UN), dok cijena
konekcije od 10 Mbps iznosi oko 10 procenata mjesečnih izdataka domaćinstva.


                                  Opcije za javne politike

Selektivnost i utvrđivanje redoslijeda prioriteta i korišćenje privatnog finansiranja su od
ključnog značaja, s obzirom na ograničeni fiskalni prostor. Rješavanje prethodno pomenutih
prepreka koje nijesu fizičke prirode nije skupo i u velikoj je mjeri neophodno i u cilju usklađivanja sa
pravnom tekovinom EU. Odnos koristi i troškova i za njih se kreće od 2 do 7. To je u skladu i sa
podrškom Crne Gore Zajedničkom akcionom planu za podsticanje trgovine i transporta, koji je usvojen
na samitu zemalja Zapadnog Balkana u Parizu u julu 2016. Krupne fizičke investicije bi trebalo da se
zasnivaju na detaljnim studijama izvodljivosti i zdravim socio-ekonomskim principima. Mada je Studija
izvodljivosti za projekat autoputa Bar-Boljare ukazala na nezadovoljavajuće stope ekonomskog
povrata, projekat se trenutno realizuje. To će ekonomiji uskratiti resurse koji bi se mogli iskoristiti za
investicije koje donose visoke ekonomske stope povrata u sektoru transporta i drugim sektorima.
Nadalje, kroz bolje prakse nabavki bi se mogli umanjiti troškovi i istovremeno povećati prihodi u
sektoru, recimo od taksi za registraciju i vremenski oročenih taksi, uz upotrebu vinjeta ili putarine
zasnovane na razdaljini. Treba razmotriti upotrebu privatnih resursa za finansiranje proširenja
aerodroma i ostale investicije u oblast saobraćaja.
Poboljšanje stanja mreže državnih i regionalnih puteva zahtijeva jačanje planiranja i upravljanja
procesom očuvanja imovine, a moguće i usvajanje novih praksi u održavanju. Uvođenje srednjoročnog
okvira izdataka, uz istovremeno uzimanje u obzir očuvanja imovine i nove gradnje, rezultiralo bi jasnim
višegodišnjim budžetima. Neophodno je osigurati dovoljno resursa za održavanje i sanaciju kroz Vladin
budžet i takse koji plaćaju korisnici, kako bi se poboljšalo i održalo stanje mreža.
Uvođenje sistema za upravljanje putevima (Road Asset Management System-RAMS) i ugovora za
puteve zasnovanih na rezultatima i učinku (Output and Performance-based Road Contracts-
OPRC) omogućilo biDirekciji za saobraćaj da očuva imovinu i smanji troškove vezane za životni ciklus,
obezbijedi bolje i/ili dosljednije nivoe usluga korisnicima i smanji administrativno opterećenje za javna
preduzeća za puteve.
Postizanje veće bezbjednosti na putevima. Da bi se podržala unapređenja u oblasti bezbjednosti na
putevima, Ministarstvo unutrašnjih poslova i Ministarstvo saobraćaja i pomorstva treba da analiziraju
postojeće programe/inicijative za bezbjednost na putevima, kako bi se procijenili razlozi za smanjenje
broja nesreća i smrtnih slučajeva. To zahtijeva uspostavljanje sistema za dijagnostikovanje uzroka
svake nesreće, što bi omogućilo kreiranje ciljanih mjera u svakoj od četiri glavne oblasti bezbjednosti
na putevima: graditeljski projekat, kontrola poštovanja propisa, edukacija i sistemi za hitno reagovanje,
prema potrebama. Bolji rezultati na planu bezbjednosti na putevima predstavljaju i jedno od glavnih
polja za unapređenje utvrđenih u sklopu Berlinskog procesa.
Vlada bi mogla da poboljša pristup širokopojasnom internetu tako što bi pružaocima usluga
ponudila podsticajne mjere – finansijske i na planu javnih politika. JPP aranžman bi mogao da
privuče privatne investicije u širokopojasnu mrežu. Jednako bi bila potrebna analiza propisa, kako bi
se smanjila birokratska i finansijska opterećenja povezana sa procesom izgradnje infrastrukture, čime
si poboljšala koherentnost i efikasnost. Na primjer, uvođenjem nove procedure za zajedničku
infrastrukturu za više različitih sektora (politika „kopati samo jednom”), boljim organizovanjem
procesa uspostavljanja infrastrukture i, između ostalog, uvođenjem uslova za dovođenje mreže u
domove.


                        Podrška Grupacije Svjetske banke

Tekuća podrška. Grupacija Svjetske banke je u septembru 2015. dovršila ažuriranje Regionalne
studije (saobraćajne) infrastrukture u zemljama Balkana (REBiS), koja je identifikovala fizičke i ostale
prepreke regionalnom integrisanju i povezanosti. Ta ažurirana verzija je poslužila kao input za
pripremu ciljeva koji se odnose na pomenute ostale prepreke, na Bečkom samitu. Grupacija Svjetske
banke pruža podršku Transportnoj opservatoriji Jugoistočne Evrope (SEETO) na implementaciji ovih
mjera na Zapadnom Balkanu. Nadovezujući se na tu podršku, Grupacija Svjetske banke trenutno
priprema regionalni projekat za podsticanje trgovine i transporta. Taj projekat će u početku uključivati
Albaniju i Srbiju, a potom se eventualno proširiti i na ostale zemlje. U sklopu tog projekta bi se mogla
rješavati pitanja efikasnosti i planiranja upravljanja imovinom vezana za putnu i željezničku mrežu,
pitanje graničnih prelaza, otpornosti mreže i jačanja kapaciteta.
Planirana podrška/opcije. IFC bi mogao da pruži savjetodavnu podršku za JPP za terminale na
podgoričkom i tivatskom aerodromu (strukturiranje i savjetodavna podrška za JPP transakciju), kao i
obezbijediti finansiranje pobjedničke ponude. IFC razmatra i potencijalnu investiciju u Global Ports,
turske kompanije koja ima koncesiju na teretni terminal Luke Bar, u cilju unapređenja kapaciteta luke,
kao i angažovanje u projektu za transformisanje Brodogradilišta Bijela u servisni centar za jahte.
Grupacija Svjetske banke bi mogla da obezbijedi savjetodavnu i finansijsku podršku uspostavljanju
širokopojasnog interneta u ruralnim područjima, uključujući JPP; podsticajne mjere na planu politika
za ulaganje u širokopojasnu mrežu; kreiranje i realizovanje programa za obuku za poslove u sklopu
digitalne ekonomije, posebno za nezaposlene žene i mlade.
Grupacija bi mogla da ponudi i stručnu pomoć i podršku za pripremu sistema za upravljanje putevima
u svrhu sanacije i održavanja, a mogla bi da pruži i finansijsku podršku za obnovu državnih i
regionalnih puteva koji služe kao podrška razvoju turizma i poljoprivrede i usluga za povećanje
zaposlenosti, nadovezujući se na Note u vezi politike za puteve, koje je Banka pripremila u junu 2015.
                                               Izazovi

Tokom proteklih osam godina, izvoz poljoprivrednih proizvoda je rastao za oko 4 procenta
godišnje, dok je uvoz tokom istog perioda rastao za oko 16 procenata godišnje. Trgovinskideficit
u poljoprivredi se u međuvremenu utrostručio i dostigao iznos od preko 500 miliona USD. Rast
nepovoljnog trgovinskog bilansa uzrokovan je veoma promjenljivom tražnjom za prehrambenim
proizvodima, koja je sezonski vezana za turizam. Međutim, to je potencijalno tržište koje treba da
iskoriste crnogorska gazdinstva i prerada, čak i ako možda nikad ne bude moguće zadovoljiti tražnju u
momentu kad ona dosegne maksimum.
I pored toga što ne može da zadovolji lokalnu tražnju, poljoprivreda je jedan od glavnih sektora
koji doprinose zaposlenosti, a generiše i oko 10 procenata BDP-a. Podaci sa poljoprivrednog
popisa iz 2010. godine pokazuju da skoro jedna petina radno sposobne populacije radi u poljoprivredi,
što čini 18-22 procenta zaposlenosti.
Većina domaćinstava se bavi poljoprivredom kao sekundarnom djelatnošću koja donosi, u
velikoj mjeri neformalne, dodatne prihode. Takva situacija, zajedno sa snažnom sezonskom
privlačnošću usluga povezanih sa turizmom, kao i prilično starija populacija u ruralnim područjima,
ograničava spremnost mnogih gazdinstava da ulažu i povećavaju proizvodnju. Mada za mnoge farme
ne postoji vjerovatnoća da se značajno uvećaju i da se prilagode konkurentnom okruženju u EU, postoji
znatan neiskorišćeni potencijal za lokalne domaće proizvode (razne vrste sireva i sušenog mesa), kao
i za snabdijevanje svježim proizvodima tokom ljetnje turističke sezone, kada je potencijal za
proizvodnju najveći.
Mala gazdinstva, uz veoma diversifikovanu proizvodnju sa malim prinosima, koja sprečava
ekonomije obima, zahtijevaju uspješno objedinjavanje i logistiku, kako bi se uspješno takmičila
na modernim evropskim tržištima hrane. Da bi ostvarila pristup potencijalnim tržištima i
modernizovala ovaj sektor, Crna Gora se sigurno kreće ka usklađenosti sa EU, kroz postepeno
uspostavljanje sistema i institucija neophodnih za korišćenje IPA sredstava, ali i kroz profesionalizaciju
i poboljšanje produktivnosti u poljoprivredi. Usklađivanje sa standardima EU omogućava lokalnim
proizvođačima i preradi da u sve većoj mjeri snabdijevaju domaći sektor ugostiteljstva preko ljeta, a
istovremeno pruža sve veće šanse za izlazak na evropska tržišta tokom preostalog dijela godine, sa
proizvodima koji spadaju u prestižniji segment.
Od obnove nezavisnosti, crnogorska poljoprivreda je doživjela povećanje produktivnosti, uz
porast dodate vrijednosti po radniku za skoro 60 procenata. Veliki dio napretka na planu
produktivnosti mogao bi biti uzrokovan ne toliko investicijama i modernizacijom poslovanja
gazdinstava, već odlaskom radno sposobne populacije u potragu za poslom na prosperitetnijem
primorju. Mehanizmi za IPARD-like grantove, razvijeni u saradnji prvo sa Projektom institucionalnog
razvoja i jačanja poljoprivrede u Crnoj Gori (MIDAS), koji je finansirala Svjetska banka, a potom i
uz podršku od EU preko Svjetske banke (projekti IPARD-like 1 i 2), obnovili su interesovanje za
bavljenje poljoprivredom kod većeg broja mlađih ruralnih domaćinstava, koja bavljenje
poljoprivredom vide kao svoj ekonomski oslonac. Prilično impresivan porast dodate vrijednosti po
radniku doveo je do ukupnog oporavka doprinosa BDP-u, mada je jedan od razloga za to i niži ukupni
ekonomski rast u skorijem periodu. U skladu sa tim statističkim podacima, udio poljoprivrede u izvozu
roba porastao je sa 21 (podatak o prosjeku za period 2009-2013) na 25 procenata (podatak o prosjeku
za period 2011-2015), dok je uvoz ostao na stabilnom nivou od 27 procenata. Ta promjena dinamike
stavlja ovaj sektor u konkurentniji položaj, što bi, u kombinaciji sa napredovanjem ka standardima
bezbjednosti hrane usklađenim sa EU i modernizacijom primarne proizvodnje i lokalne prerade, moglo
da pruži šanse za veći rast.
 Grafikon 15. Produktivnost u poljoprivredi            Grafikon 16. Dodata vrijednost u
                                                       poljoprivredi




 Izvor: MONSTAT, izračunavanja službenika SB.



                                  Opcije za javne politike

Pristupanje EU treba da ostane fokus ove politike, s tim da je neophodna kontinuirana podrška
ispunjavanju završnih mjerila za Poglavlje 11 (Poljoprivreda i ruralni razvoj) i Poglavlje 12
(Bezbjednost hrane, veterina i fitosanitarna politika) pravne tekovine EU, budući da se to odnosi na
sisteme plaćanja i bezbjednost hrane. U tom cilju, da bi se ispunila završna mjerila za Poglavlje 11, Crna
Gora mora da prezentira plan implementacije: (i) za punu funkcionalnost integrisanog sistema
administracije i kontrole (IACS) do datuma pristupanja, uključujući uspostavljanje sistema za
identifikaciju zemljišnih parcela (LPIS) i (ii) za uspostavljanje pune funkcionalnosti Agencije za
plaćanja do datuma pristupanja. Što se tiče Poglavlja 12, Crna Gora mora da: (i) podnese usvojeni
nacionalni program za unapređenje objekata za proizvode životinjskog porijekla, uključujući objekte
za nusproizvode životinjskog porijekla; (ii) obezbijedi garancije za uspostavljanje sistema službenih
kontrola živih životinja i životinjskih proizvoda usklađenog sa EU, uključujući finansiranje tog sistema,
i (iii) nastavi sa uspostavljanjem i razvijanjem relevantnih administrativnih struktura, u skladu sa
pravnom tekovinom EU, a posebno kad je riječ o kontroli bezbjednosti hrane, te da dalje povećava svoje
administrativne kapacitete i infrastrukturu. Crna Gora bi, nadalje, trebalo da pokaže da će, po
pristupanju, imati dovoljno administrativnih kapaciteta da pravilno implementira i primijeni ukupnu
pravnu tekovinu za navedeno poglavlje.
Uspostavljanje jačih veza između poljoprivrede i potencijala za zapošljavanje van farmi i u
turizmu. Razvijanje mjera IPARD-like, kojima se podstiče privlačenje turista u kontinentalni dio
zemlje, nude ekskurzije sa pješačenjem i sadržaji avanturističkog turizma, zajedno sa degustacijom
domaćih specijaliteta i eventualno noćenjem na farmi.
Uspostavljanje jačih veza sa upravljanjem životnom sredinom i očuvanjem kvaliteta voda uz
uvođenje agro-ekoloških mjera prilikom programiranja IPARD-a.


                        Podrška Grupacije Svjetske banke

Tekuća podrška. Investicioni zajamza projekat MIDAS (19,04 miliona USD) ima za cilj da: (i)
unaprijedi pružanje pomoći od strane Vlade održivoj poljoprivredi i ruralnom razvoju na način koji je
usklađen sa pretpristupnim zahtjevima EU; (ii) obogati iskustvo crnogorskih institucija na polju
sprovođenja grantova za ruralni razvoj u skladu sa osnovnim pravilima EU-IPARD-a, i (iii) podrži
odabrani broj poljoprivrednih gazdinstava i objekata za prehrambenu proizvodnju da ostvare
unapređenja koja ih približavaju standardima EU.
Oko 660 farmera, od kojih 60 procenata živi u siromašnijem sjevernom dijelu zemlje, dobilo je grantove
slične IPARD-u kako bi unaprijedili svoju poljoprivrednu proizvodnju. Kroz projekat je pružena
podrška i jačanju sistema za bezbjednost hrane, uključujući tu pripremu regulatornog okvira, izgradnju
graničnog kontrolnog punkta i unapređenje nacionalnih referentnih laboratorija. Od početka projekta,
kroz pet krugova, dobijeno je 1,465 zahtjeva, od čega je odobreno 747, a ukupni ugovorom dodijeljeni
iznos grantova bio je oko 7 miliona eura, što je premašilo ciljni iznos od 5 miliona. Od marta 2016,
korisnicima je preneseno oko 6,5 miliona eura sredstava za grantove kako bi se refundirala već
obavljena ulaganja.
Nadovezujući se na početni projekat MIDAS, u septembru 2016. Svjetska banka je odobrila Zajam za
dodatno finansiranje u iznosu od 3,0 miliona EUR, sa ciljem daljeg jačanja ruralnih područja i
unapređenja spremnosti Crne Gore da ispuni pristupne zahtjeve EU. Navedeno dodatno finansiranje će
omogućiti dalje jačanje institucionalnih kapaciteta koji su do sada razvijani, sa ciljem da upravljaju
javnim sredstvima opredijeljenim za podršku poljoprivredi.
Planirana podrška/opcije. Indikativni program kreditiranja, nadovezujući se na uspješna iskustva u
sektoru poljoprivrede, sadrži Projekat institucionalnog razvoja i jačanja poljoprivrede u Crnoj Gori
(MIDAS 2) u fiskalnoj godini 2020. Svjetska banka će nastaviti razgovore o pripremi efektivnog
projekta MIDAS2, koji će podržati Crnu Goru u ispunjavanju strogih zahtjeva koji su prepoznati i
navedeni u prethodnom tekstu, a sa ciljem ispunjavanja završnih mjerila za poglavlja 11 i 12, uz jači
akcenat na zahtjevima koji se tiču bezbjednosti hrane, uključujući tu kapacitete inspekcije i granične
kontrole (u mjeri potrebnog), rukovanje nusproizvodima životinjskog porijekla, razvijanje
djelotvornije vizije i strategije za savjetodavne službe i bavljenje sektorom ribarstva.
                                             Izazovi

Mada je turizam jedan od najbrže rastućih              Grafikon 17. Doprinos turizma BDP-u u Crnoj
sektora u Crnoj Gori, čiji doprinos BDP-u iznosi       Gori tenegro
25%, još uvijek nije ostvario svoj puni
potencijal. U faktore koji ograničavaju rast spada
sljedeće: (i) kratka turistička sezona (prvenstveno
jul i avgust); (ii) ograničena dostupnost turističke
ponude mimo primorja – 97% turista provodi
odmor na primorju, i (iii) ograničena ulaganja u
marketing i infrastrukturu potrebne da se turisti
privuku raznovrsnim sadržajima u ponudi.
Jedan dio ovog rasta i razvoja se odigrao nauštrb
zaštite prirodnog okruženja, koje predstavlja
ključnu komponentu crnogorske ponude.
                                                       Izvor: WTTC
Na primjer, svega 18 posto ukupnih prikupljenih
otpadnih voda se tretira u skladu sa standardima. U
primorskoj oblasti, otpadne vode se uglavnom ispuštaju direktno u more, što bi moglo da ima negativan
efekat na kvalitet vode na kupalištima. Neke od ekoloških crnih tačaka nalaze se u blizini izrazito
turističkih mjesta (Brodogradilište Bijela na svega 20km od turističkih centara Budve i Kotora, a KAP u
blizini Skadarskog jezera). Vlada uviđa da razvoj ne bi trebalo sputavati, već planirati i obezbjediti
ravnotežu, kako bi se ostvarile održive, dugoročne koristi.
Mogao bi se unaprijediti Vladin kapacitet da iskoristi kapital iz privatnog sektora da se podrži
implementacija Strategije za razvoj održivog turizma. Efekti agresivnog razvoja duž primorja mogu
odvratiti turiste i ugroziti ekološku održivost tog područja. Izgradnja turističkih kompleksa duž
budvanske obale predstavlja primjer neodrživog
razvoja, koji je crnogorska Vlada u prošlosti odobrila.   Grafikon 18. Doprinos turizma
Umjesto toga, trebalo bi se poslužiti proaktivnim i       zaposlenosti u Crnoj Gori
ciljanim javnim investicijama kako bi se privukao i
iskoristio privatni kapital koji podržava održivi turizam
i otvaranje radnih mjesta.
Turizam u Crnoj Gori doprinosi otvaranju radnih
mjesta, ali potencijal za to nije u potpunosti
iskorišćen i trebalo bi ga dodatno osloboditi. Stalno
je u porastu udio lokalnih radnih mjesta u sektoru
turizma, koji zapošljava preko 10% formalno zaposlene
radne snage (20 000 radnih mjesta). Da bi se do
maksimuma ostvario potencijal javnih i privatnih
investicija za otvaranje radnih mjesta, napore da se        Izvor: WTTC
poboljša rast privatnog sektora, recimo u sektorima kao što su turizam ili agro-biznis, trebalo bi
povezati sa razvojem infrastrukture. Neće biti moguće otvoriti maksimalan broj radnih mjesta ako
različita resorna ministarstva, opštine i drugi organi države na nekoordiniran način donose odluke o
investicijama.
Održivi turizam zahtijeva da se temelji na integrisanom pristupu teritorijalnom razvoju – uz
staranje da se investicije u infrastrukturu, poput pružanja opštinskih usluga i obnove urbanih sredina
povežu sa drugim strateški prioritetnim oblastima, kakve su unapređenje rasta privatnog sektora,
otvaranje radnih mjesta, regenerisanje lokalnih prihoda, briga za stanje životne sredine i učešće
privatnog sektora.
Povećanje zaposlenosti i veći pristup ekonomskim šansama imaće vitalni značaj za smanjenje
siromaštva u Crnoj Gori. To će zahtijevati razvoj vještina i prekvalifikaciju radne snage, naročito
mladih i drugih osjetljivih grupa. Rastuća djelatnost turizma će ispostavljati sve veće zahtjeve u
pogledu radne snage, kako bi se obezbijedile nove i bolje vještine (na primjer prevođenje/znanje jezika,
vodiči, onlajn mediji itd.). Povezivanje takvih programa za unapređenje vještina sa kontinentalnim
dijelom omogućiće ruralnim zajednicama i osjetljivim grupama (kao što su žene i mladi) da u većoj
mjeri učestvuju na tržištu rada i time unaprijediti inkluzivniji rast koji ide u prilog siromašnijima.
Brendiranje i marketing crnogorske turističke ponude su na veoma naprednom nivou, ali
zahtijevaju bolju koordinaciju. Da bi se produžio boravak turista, promovisala raznovrsna ponuda i
ostvario maksimum na planu otvaranja radnih mjesta, potreban je koordiniraniji institucionalni
odgovor u sektoru turizma. To bi tražilo uspostavljanje uspješnih struktura za promociju u raznim
sferama Vlade, kao i po regionima, recimo uspostavljanje snažnijeg nacionalnog brenda i marketinga u
sklopu upravljanja destinacijom. Mogao bi se unaprijediti i marketinški kapacitet privatnog sektora.


                                 Opcije za javne politike

Povezati razvoj održivog turizma sa teritorijalnim i lokalnim razvojem, kako bi se obezbijedila
koordinacija, efikasnost u korišćenju resursa, pravična raspodjela koristi i podrška lokalnih
zajednica. Smanjiti ad-hoc aktivnosti i ulaganja kroz nadogradnju tekućih napora Ministarstva
održivog razvoja i turizma na uvođenju novog zakona o planiranju, ažurirati Strategiju za promociju
turizma a potom, do decembra 2017, ažurirati i Nacionalni plan teritorijalnog razvoja. Osigurati da se
opštinske usluge i ulaganja u infrastrukturu (na primjer u obnovu urbanih sredina i/ili očuvanje
baštine) planiraju tako da se promoviše rast turizma i unapređuje pružanje usluga na lokalnom nivou,
čime se koriste prednosti takvih javnih investicija za ostvarivanje niza strateških ciljeva. Neophodna je
koordinacija i postizanje konsenzusa sa drugim resornim ministarstvima i lokalnim samoupravama,
kako bi se obezbijedila podrška sprovođenju strateške vizije i ostvario konsenzus sa resornim
ministarstvima, lokalnim samoupravama i javnošću.
Jačati kapacitete lokalnih samouprava za planiranje, pružanje i održavanje lokalne infrastrukture i
usluga neophodnih da podrže razvoj turizma, uz istovremeno zadovoljavanje potreba lokalnog
stanovništva. Mobilisati turističku privredu da podrži generisanje pouzdanih izvora lokalnih prihoda
koji će se potom reinvestirati u taj sektor.

Podstaći i unaprijediti koordinaciju između organa kako bi se uspostavile sinergije u svrhu
maksimalnih rezultata. Od vitalnog značaja je uspješno uspostavljanje veze između održivog turizma
i lokalnog razvoja, osnaživanje i koordinacija aktera u datom sektoru (Vlada, privatni sektor i lokalne
turističke agencije). Potreban je uspješan menadžment u turizmu i strukture za marketing (između
ostalog, recimo, upravljanje destinacijom) kako bi se mogao povezati turizam i lokalni razvoj. Time će
se podržati razvoj destinacije kao cjeline, umjesto promovisanja izolovanih turističkih atrakcija.
Pojačati investicije privatnog sektora i otvaranje radnih mjesta u oblastima održivog turizma i
sektorima koji mu doprinose (na primjer: poljoprivreda, životna sredina, kulturna baština).
Privatne investicije bi trebalo da se rukovode ispravnom vizijom i politikom održivog turizma, a da ih
podržavaju ciljane javne investicije koje teže da pruže šanse ruralnim zajednicama i osjetljivim
grupama, uključujući žene i mlade, te da očuvaju kvalitete životne sredine koji imaju ključnu ulogu u
diversifikaciji crnogorske turističke ponude i zarade od turizma.
Pružiti obuku kako bi se podržalo otvaranje radnih mjesta u sektoru turizma. Neophodno je
osposobljavanje (prekvalifikovanje) radne snage kako bi se osiguralo da struktura kvalifikacija ostane
relevantna i da odgovara na potrebe sektora turizma, koji se stalno mijenja. Relevantnije vještine će
poboljšati produktivnost i efikasnost u sektoru kao cjelini, ali i pojačati spremnost radnika za promjene
potreba tržišta. Aktivnosti na osposobljavanju bi trebalo pripremati uz učešće privatnog sektora.


                         Podrška Grupacije Svjetske banke

Planirana podrška/opcije. Lokalni razvoj zasnovan na turizmu predstavlja potpuno nov
angažman u Crnoj Gori, koji je proistekao iz dijaloga na temu Partnerskog okvira za Crnu Goru (CPF).
Ima za cilj integrisanje turizma i lokalnog razvoja, nadovezujući se na iskustvo i međunarodne najbolje
prakse iz sličnih projekata u raznim regionima (na primjer: Gruzija, Albanija, Makedonija, Rusija).
Projekat bi mogao da pruži kombinaciju zajma i savjetodavne podrške. Predlaže se da bude
multisektorske prirode, te da se realizuje kroz više resornih ministarstava, kako bi se postaralo da se
korist od investicija iskoristi za postizanje višestrukih strateških ciljeva, a da se pojača i podrška drugih
resora viziji i implementaciji (na primjer, ministarstava poljoprivrede, kulture i ekonomije). Uz to,
predloženi projekat obrađuje niz oblasti koje su strateški prioriteti Vlade Crne Gore:
    • podrška otvaranju novih radnih mjesta,
    • usmjerenost na regione koji zaostaju i njihovo povezivanje sa turizmom kao ekonomskom
         lokomotivom, kroz značajne javne investicije koje za cilj imaju veću tržišnu konkurentnost
         destinacija/kružnih ruta (poboljšanje puteva, obnova objekata koji spadaju u kulturnu baštinu,
         uređenje fasada, unapređenje javnih prostora I sl.),
    • jačanje kapaciteta većeg broja relevantnih aktera kako bi se obezbijedila dugoročna održivost
         investicija (opštine, tur operatori, ugostiteljski objekti, drugi javni i privatni subjekti).
Predloženi projekat bi obezbijedio podršku kako za investicije u infrastrukturu tako i za jačanje
institucija i kapaciteta u cilju promovisanja unapređenja pojedinačnih lokacija i povezanosti duž
utvrđenih kružnih ruta, da bi se povezivale prioritetne turističke atrakcije i pobljšala njihova
konkurentnost, pojačale veze između sektora turizma i lokalnog razvoja – uz teritorijalno fokusiranje
na kontinentalni dio, identifikovale i riješile prepreke diversifikovanju izvora finansiranja, promovisale
reforme i unaprijedio dijalog između javnog i privatnog sektora.
                                                Izazovi
Ekološka održivost je od suštinskog značaja u Crnoj Gori kako bi se: (i) osigurala dobrobit
stanovništva i dalje poboljšavao životni standard, (ii) zaštitilo bogato prirodno nasljeđe, koje
predstavlja osnovu za rast turizma i s njim povezani ekonomski razvoj, i (iii) doprinijelo daljem
napredovanju Crne Gore u pristupanju EU. Crna Gora je ostvarilapozitivne iskorake u unapređivanju
ekološke održivosti, posebno na planu unapređenja pravnog okvira i strateških ulaganja u sanitarno
odlaganje otpada. Neophodna su dalja poboljšanja, posebno kad su u pitanju upravljanje kvalitetom
vazduha, upravljanje otpadom, vodosnabdijevanje i otpadne vode, što može pozitivno uticati na javno
zdravlje, životni standard i turistički potencijal. Poboljšanje kvaliteta vazduha će zahtijevati
modernizaciju u oblasti energije i grijanja, dok će bolje upravljanje otpadom i otpadnim vodama
zahtijevati trajna ulaganja u novu i modernu infrastrukturu. Budući da je svega 18% stanovništva
obuhvaćeno nekim oblikom tretmana otpadnih voda, Crnoj Gori predstoji znatan rad i ulaganja prije
nego dosegne EU standarde.
Crna Gora se suočava i sa nizom rizika koji se tiču životne sredine, sa ekološkim crnim tačkama
koje zahtijevaju neodložno djelovanje, naročito na planu upravljanja industrijskim otpadom, poput
brodogradilišta u Bijeloj, koje se nalazi na svega 20km od turističkih centara Budve i Kotora, te KAP-a,
koji se nalazi u blizini Skadarskog jezera. Crna Gora je izložena i riziku od poplava i ekstremnih
vremenskih neprilika, što će tražiti bolje koordinirane pristupe i pripremu politika za upravljanje rizicima
od katastrofa.
Kvalitet vazduha. Vlada je ostvarila značajan napredak u prenošenju direktiva EU koje se tiču kvaliteta
ambijentalnog vazduha i usvojila je Strategiju upravljanje kvalitetom vazduha sa Akcionim planom kojim
su definisane 54 mjere za unapređenje. Kvalitet vazduha u urbanim sredinama i na nivou cijele zemlje,
na osnovu koncentracija SO2, NO2 i O3, kreće se u propisanim granicama, bez većih varijacija na
godišnjem nivou. Međutim, postoji visoka koncentracija PM10 i brojna prekoračenja dozvoljenih
dnevnih koncentracija tokom sezone grijanja, uglavnom zbog korišćenja čvrstih goriva (uglja i drva).
Godišnja srednja koncentracija PM10 u Pljevljima je dvaput veća nego u Podgorici ili Baru. Koncentracije
u Nikšiću su na sredini skale i samo se tamo može primijetiti trend opadanja koncentracija. Nivoi sadržani
u smjernicama za kvalitet vazduha SZO (20 µg/m³) prekoračuju se u svim gradovima. U Pljevljima,
Nikšiću i Podgorici, dnevna srednja koncentracija PM10 premašivala je 50 µg/m³ tokom 64-177 dana u
2013. godini, što je znatno češće nego što dozvoljava direktiva EU o kvalitetu vazduha (35 dana godišnje)
ili što preporučuju smjernice SZO (3 dana godišnje).
Skorija analiza je ukazala da se preko 250 slučajeva prerane smrti i 140 hospitalizacija godišnje, kao i niz
drugih zdravstvenih ishoda, dovode u vezu sa izloženošću nivoima suspendovanih čestica koji
prevazilaze nivoe iz smjernica SZO za kvalitet vazduha. Preko polovine ovih efekata se dovodi u vezu sa
povišenim nivoima zagađenja tokom zime, uglavnom zbog sagorijevanja čvrstih goriva za potrebe
grijanja. Usljed toga, nedavna analiza pokazuje da bi se skoro 6 procenata ukupnog mortaliteta u
Podgorici, 12 procenata u Nikšiću i 22 procenta u Pljevljima moglo pripisati postojećim nivoima
zagađenja vazduha u ovim gradovima. Da bi se umanjili efekti zagađenja vazduha u gradovima po
zdravlje, neophodno je u znatnoj mjeri smanjiti sagorijevanje čvrstih goriva za potrebe grijanja i
pripremanja hrane u domaćinstvima. Postoje, recimo, ekonomski veoma održive mogućnosti za ulaganje
u efikasne šporete na drva i pelet i kotlove za grijanje na drvni otpad (dodatni detalji u odjeljku
Energetska efikasnost i energija iz biomase).

 Grafikon 19. Prekoračenja dnevnih graničnih vrijednosti PM10 čestica




 Izvor: Agencija za zaštitu životne sredine


Vodosnabdijevanje i upravljanje otpadnim vodama. Niski standardi za tretman otpadnih voda
predstavljaju ozbiljnu prepreku daljem održivom razvoju turizma i negativno utiču na zdravlje. Svega
43 procenta ukupnog stanovništva u Crnoj Gori je priključeno na javnu kanalizacionu mrežu, tretman
otpadnih voda je izuzetno malo zastupljen - svega 18 procenata ukupnih prikupljenih otpadnih voda
se tretira u skladu sa standardima. Na primorju se otpadne vode uglavnom ispuštaju direktno u more,
što bi moglo negativno da utiče na kvalitet vode na kupalištima. Porast broja stanovnika na primorju
tokom ljetnje sezone pogoršava problem u momentu kada je njegov značaj najizraženiji. To je povezano
sa značajnim nedostatkom ulaganja u ovaj sektor, posebno u tretman otpadnih voda; dodatnu
komplikaciju predstavlja ukupno finansijsko stanje u ovom sektoru. Prihodi od naknada za vodu nijesu
dovoljni da pokriju troškove funkcionisanja i održavanja. Kao rezultat toga, operativni troškovi se
pokrivaju subvencijama sa državnog i lokalnog nivoa, a ulaganja se finansiraju iz međunarodnih
zajmova i grantova, uz subvencije iz državnog i lokalnih budžeta. Efikasnost rada komunalnih
preduzeća je ispod željenog nivoa, većina vodovodnih preduzeća se nosi sa ozbiljnim pitanjem
prevelikog broja zaposlenih, prosječna stopa naplate je svega 72 procenta, što ukazuje na to da
preduzeća imaju znatne poteškoće sa naplatom računa, dok je procenat vode koja se gubi 59, što je
iznad regionalnog prosjeka. Da bi dosegla standarde EU i zahtjeve iz direktiva, Crna Gora će morati da
uloži skoro 640 miliona eura, koji bi mogli da dođu iz sredstava EU i sopstvenih izvora.
Industrijski i specijalni otpad. Slabo kontrolisane lokacije sa industrijskim otpadom predstavljaju
stalnu prijetnju po javno zdravlje i životnu sredinu. Jedno od najvažnijih pitanja je tretman
industrijskog otpada proizvedenog u prethodnom periodu. Lokacije za odlaganje industrijskog otpada
predstavljaju rizik ne samo po neposredno okruženje i osjetljive prirodne i turističke resurse, već i po
javno zdravlje u zajednicama u okruženju, kroz kontaminaciju podzemnih voda i rizik od kolapsa
nasipa i ispuštanja velikih količina otpada, kao u slučaju Kombinata aluminijuma Podgorica
(stabilizovanje i sanacija bazena crvenog mulja i deponije industrijskog otpada). Ostale kritične tačke
za sanaciju su brodogradilište u Bijeloj (sanacija lokacije i uklanjanje velikih količina opasnog otpada),
deponija pepela iz TE Pljevlja i jalovište Gradac, koje stalno ispušta teške metale u rijeku Ćehotinu.
Crnoj Gori nedostaje i infrastruktura za adekvatno upravljanje industrijskim i specijalnim otpadom koji
se trenutno proizvodi. Dodatni detalji su prikazani u zasebnom komentaru na ovu temu.
Poplave i upravljanje rizikom od katastrofa.        Grafikon 20. Prirodne katastrofe u Crnoj Gori,
Crna Gora je podložna prirodnim katastrofama,       1991-2014
posebno poplavama i zemljotresima, a poplave
predstavljaju najčešći hazard. Prema bazi                                  Storm,
podataka o vanrednim događajima (Emergency                                   8%
Events Database- EM-DAT), od 1991. do 2013.
bilo je šest razarajućih poplava, od ukupno 12                 Wildfire,
prirodnih katastrofa. Crna Gora je podložna i                   17%
ekstremnim temperaturama, olujama i sušama.                                         Flood, 50%
Poplave razmjera kakve se javljaju jednom u
100 godina mogle bi da dovedu do gubitka 10                        Extreme
procenata BDP i da utiču na 9 procenata                          temperature,
stanovništva.                                                        25%




Promjene u količini i režimu padavina uzrokovane hazardima povezanim sa klimom će,
dugoročno gledano, dovesti do: (i) smanjenja tokova i obima vodnih resursa; (ii) očekuju se češće i
intenzivnije poplave; (iii) pomjeranja zona vegetacije, opadanja broja vrsta, isušivanja šuma i češćih
šumskih požara. U poljoprivredi, značajno smanjenje prinosa usljed osjetljivosti kultura koje se uzgajaju
na temperaturne promjene i padavina koje umanjuju poljoprivredno zemljište i sadržaj organskih
materija u zemljištu. Hazardi koji se vezuju za klimu nesrazmjerno utiču na kohorte sa nižim
primanjima, kako sa stanovišta gubitka prihoda, tako i sa stanovišta izlaska na kraj sa posljedicama
katastrofe.
Crna Gora je ostvarila suštinski napredak u prenošenju zakona EU u domaće zakonodavstvo.
Međutim, preostaju znatni dalji napori na implementaciji, uključujući zahtjeve iz pravne tekovine EU na
temu klime. Usklađivanje sa ekološkim standardima EU bi koštalo 36 procenata BDP Crne Gore (1,43
milijarde eura), većinom za oblasti vodosnabdijevanja, upravljanja otpadom i kvaliteta vazduha. Veći dio
tih troškova odnosiće se na sektor vodosnabdijevanja-840 miliona, odnosno 59 procenata ukupnih
troškova, dok će za upravljanje čvrstim otpadom ići 368 miliona.


                                 Opcije za javne politike

Dati prioritet nacionalnom planiranju i implementaciji nacionalne strategije za prenošenje,
implementaciju i sprovođenje pravne tekovine EU iz oblasti životne sredine i klimatskih promjena i
Akcionog plana za period 2016-2020, na osnovu ekonomske efikasnosti društvenih i ekoloških
unapređenja.
Razviti mehanizme za implementaciju i finansiranje energetske efikasnosti, poputugovora o
uslugama, revolving fondova za energetsku efikasnost i šema obaveznosti u oblasti komunalnih usluga.
Promovisati veću upotrebu biomase za grijanje, uz efikasne šporete i kotlove, kroz sertifikaciju i
oznake za goriva nastala od biomase i uređaje koji koriste biomasu, usvajanje plana gradnje šumskih
puteva, uspostavljanje logističkih i trgovinskih centara za biomasu i obezbjeđivanje sredstava za
finansiranje.
Unaprijediti i proširiti infrastrukturu u oblasti vodosnabdijevanja i otpadnih voda. U dolazećem
periodu, Crna Gora će morati da: (i) obezbijedi dodatne izvore finansiranja da bi se uložilo u
unapređenje infrastrukture u sektoru vodosnabdijevanja i otpadnih voda i približilo standardima EU,
kao i da osigura temelje za održivi razvoj turizma, (ii) poboljša efikasnost i ekonomičnost vodovodnih
preduzeća, i (iii) primijeni zdrave principe povraćaja troškova, budući da vodovodna preduzeća
trenutno ne ostvaruju dovoljno prihoda da osiguraju adekvatno održavanje i održivost čak i postojeće
infrastrukture.
Upravljanje rizikom od katastrofa. U proteklih 10 godina nije bilo ozbiljnijih prirodnih nepogoda i
percepcija rizika je veoma niska. Bolje razumijevanje ovih rizika bi omogućilo Vladi da utvrdi
prioritetne kratkoročne i dugoročne aktivnosti, u cilju jačanja otpornosti.
U isto vrijeme, budući da ove katastrofe predstavljaju potencijalne obaveze, trebalo bi početi rad na
pripremi finansijskih mehanizama u cilju efikasnijeg odgovora na veće katastrofe.
Sprovesti sanaciju odlagališta industrijskog otpada. Opseg i finansijska sredstva projekta
Upravljanje industrijskim otpadom i čišćenje, finansiranim iz zajma Svjetske banke, omogućava Crnoj
Gori da sanira prioritetna odlagališta industrijskog otpada u zemlji, pripremi nacionalni program
upravljanja industrijskim i specijalnim otpadom koji se trenutno proizvodi i dalje radi na politikama u
oblasti otpada i upravljanja industrijskim zagađenjem.


                        Podrška Grupacije Svjetske banke

Tekuća podrška. Svjetska banka trenutno finansira dvije aktivnosti koje se odnose na pitanja
upravljanja ekološkom održivošću u Crnoj Gori. Projekat Upravljanje industrijskim otpadom i
čišćenje (68,90 miliona USD) sadrži komponentu razvoja sektora i stručne pomoći, koja se može
iskoristiti kao podrška nacionalnom planiranju u oblastima poput upravljanja otpadom i hemikalijama
i kontrole industrijskog zagađenja.
Projekat energetske efikasnosti (15,67 miliona USD) mogao bi se proširiti tako da obuhvati podršku
sprovođenju Drugog nacionalnog plana energetske efikasnosti (NEEAP, 2014). Takav projekat
energetske efikasnosti bi mogao podržati ključne aktivnosti iz pomenutog plana, razvijanju
alternativnih finansijskih mehanizama (na primjer, kroz uvođenje ugovora o energetskim uslugama i
nabavki zasnovanih na NPV kao koraka ka formiranju kompanija za energetske usluge (ESCO) i/ili u
sklopu formiranja fonda za energetsku efikasnost.

Planirana podrška/opcije. Mogao bi se pripremiti projekat na temu grijanja na biomasu (koji bi
se mogao kombinovati sa produženjem/proširenjem projekta na temu energetske efikasnosti). Mogao
bi se fokusirati na zamjenu starih kotlova u višespratnicama, koji su služili samo za grijanje, efikasnim
kotlovima na pelet ili drvni otpad, kao i na širu zamjenu neefikasnih šporeta na drva efikasnijima.
Svjetska banka može da podrži implementaciju nacionalne strategije kroz savjetodavne usluge
kojima bi se obezbijedila međunarodna iskustva u oblasti upravljanja životnom sredinom i
pretpristupne podrške EU u oblastima: (1) upravljanja industrijskim zagađenjem i otpadom; (2)
unapređenja monitoringa životne sredine i sprovođenja propisa i klimatskih politika; (3) energetske
efikasnosti, biomase i drugih obnovljivih izvora; (4) integrisanja energetskog tržišta i sistemskog
planiranja.
Međunarodna finansijska korporacija-IFC bi mogla da podrži finansijski održive opštine da ulože
u projekte upravljanja otpadom. Po potrebi, IFC će raditi na JPP i drugim efikasnim rješenjima koja
uključuju privatni sektor.
                                                             Izazovi

Crnogorska ekonomija ima visoku stopu energetske intenzivnosti, koja se mjeri kao energija koja
se koristi po jedinici bruto domaćeg proizvoda, a koja je 3,3 puta veća u odnosu na prosjek za 28 država
EU. Razlog je prvenstveno zastarjela tehnologija za elektrolizu glinice i neefikasna potrošnja energije u
domaćinstvima (posebno za grijanje) i mnogim javnim objektima. Nadalje, izdaci za energiju kao
procenat prihoda domaćinstava u Crnoj Gori spadaju među najviše u regionu. 10 Bolja energetska
efikasnost ne samo da bi smanjila državne i privatne izdatke, nego i globalne emisije CO2 i lokalne emisije
(NOx, SOx, suspendovanih čestica).
Ulaganje u energetsku efikasnost daje podsticaj ekonomiji i štedi fiskalne resurse. Svaki euro koji
se uloži u energetsku efikasnost donosi korist od 4-5 eura u drugim oblastima (povećanje poreskih
prihoda, manji operativni troškovi, manja nezaposlenost/subvencije, energetska sigurnost, manje
zagađenje i sl.). Renoviranje objekata posebno može zahtijevati intenzivan angažman radne snage i
otvarati uglavnom radna mjesta koja se ne mogu premještati u inostranstvo, uz generisanje do 27 radnih
mjesta na svaki uloženi 1 milion eura. Projekat energetske efikasnosti (MEEP) je ostvario 35-65
procenata ušteda u energiji po objektu, a procijenjeno je da samo 25 objekata obuhvaćenih ovim
projektom ostvaruje tokom perioda od 15 godina uštedu u troškovima za energiju od ~3,5 miliona eura.
Ukoliko bi se znatno proširio, program za održive energetski efikasne objekte bi ostvario značajne uštede
za budžet.




10
  Procijenjeno je da ukupni izdaci domaćinstava za energiju u Crnoj Gori čine oko 15.3 procenata prosječnih prihoda domaćinstva, što je
najviše u odnosu na susjedne zemlje; takođe je procijenjeno da godišnji izdaci za električnu energiju u prosjeku iznose oko 600 eura po
domaćinstvu. Izvor: Godišnje izdaci domaćinstava na ZB, iz istraživanja potrošnje domaćinstava zemalja ZB; Procjena potencijala za ulaganje
u energetsku efikasnost stambenih objekata u zemljama Zapadnog Balkana, 2015, ECO; izdaci za električnu energiju, podaci SB.
Grafikon 21. Potrošnja el. energije po glavi                                               Grafikon 22. Energetska intenzivnost u 2012.
stanovniku                                                                                 mjerena u sklopu ukupne finalne potrošnje (u
                                                                                           ekvivalentu toni nafte-toe) po jedinici BDP
                                                                                           (2005, u USD)

                 7,000                                                                                                  0.350




                                                                                            toe per thousand 2005 USD
                 6,000                                                                                                  0.300

                 5,000                                                                                                  0.250
kWh per capita




                                                                                                                        0.200
                 4,000
                                                                                                                        0.150
                 3,000
                                                                                                                        0.100
                 2,000
                                                                                                                        0.050
                 1,000                                                                                                  0.000
                    0
                           2005   2006    2007     2008      2009   2010   2011   2012
                           Montenegro       BIH           Croatia     Albania     Serbia



Izvor: Indikatori svjetskog razvoja.                                                       Izvor: IEA, Globalna statistika za energetiku i energetski bilansi.


Energija biomase se koristi u nedovoljnoj mjeri i nedovoljno efikasno. Crna Gora, gledano po glavi
stanovnika, ima najveći potencijal među zemljama Zapadnog Balkana da poveća korišćenje drvne
biomase za ogrijev. To je propuštena prilika za razvoj lokalne ekonomije i otvaranje radnih mjesta.


Grafikon 23. Energija iz biomase

                         0.6
                         0.5
                         0.4
                         0.3
                 toe




                         0.2
                         0.1
                           0
                                    ALB              BIH              CRO          FYROM                                 KOS    MNE   SER   W-B
                         -0.1
                         -0.2

                                                 Potential woody biomass supply, per capita (toe)
                                                 Actual woody biomass consumption, per capita (toe)
                                                 Potential to increase woody biomass consumption, per capita (in toe)

Postoje značajne ekonomski održive mogućnosti za ulaganje u biomasu za ogrijev. Do 266MW za
grijanje naelektričnu energiju moglo bi se zamijeniti grijanjem na biomasu u porodičnim kućama i
stambenim zgradama (što, prema procjeni, čini 89 procenata postojećih sistema grijanja na struju).
Potrebno ulaganje od oko 15 do 60 miliona eura 11 moglo bi da donese uštedu od čak ~ 670,000MWh
godišnje, što je jednako ~25% godišnje potrošnje električne energije u Crnoj Gori, a smanjilo bi i lokalne

11
   Skala zasnovana na56 EUR/kW za efikasne šporete proizvedene u zemljama Zapadnog Balkana i 200 EUR/kW za efikasne šporete uvezene
iz Zapadne Evrope.
emisije i emisije CO2 za ~330,000 tona godišnje. Takođe, čak 360MW neefikasnih šporeta na drva bi se
moglo zamijeniti efikasnim (otprilike 36 000 šporeta) kroz ulaganje ~19 miliona eura tokom 10 godina.
Takav program bi mogao ostvariti godišnju uštedu u energiji od ~3.4ktoe (tj. 22 000m3 drva) i u drvu za
ogirjev od ~1 milion eura godišnje. Tražnja na tržištu postoji, kao što pokazuje mali projekat finansiran
iz nepovratnih grant sredstava pod nazivom Energy Wood, koji je obezbijedio nekoliko stotina sitnih
zajmova domaćinstvima.


                                 Opcije za javne politike

Energetska efikasnost. Smanjenje energetske intenzivnosti i povećanje proizvodnje obnovljive
energije su od suštinskog značaja za omogućavanje održivog rasta i smanjenje javne potrošnje. Javni
sektor bi trebalo da nastavi sa radom na poboljšanju energetske efikasnosti, kako bi se povećao stepen
svijesti stanovništva o energetskoj efikasnosti i pokazale prednosti uštede energije, uključujući tu
smanjenje izdataka i emisija. Kao što se navodi u Nacionalnom akcionom planu za energetsku
efikasnost (NEEAP), ključne aktivnosti bi bile: formiranje alternativnih finansijskih mehanizama, poput
fonda za energetsku efikasnost, kao i šeme obaveznosti u oblasti komunalnih usluga.
Biomasa: Vlada bi trebalo da promoviše veću i efikasniju upotrebu biomase za ogrijev. Ekonomski su
vrlo opravdane opcije kao što su politike i šeme kojima se promoviše prelazak sa korišćenja neefikasnih
šporeta na korišćenje efikasnih (na primjer, kroz znatno širenje projekta Energy Wood ili sličnih
inicijativa) i zamjena kotlova na ugalj i mazut onima na drvni otpad, u višespratnicama i javnim
objektima; na sjeveru Crne Gore takođe postoje određene mogućnosti za toplifikaciju. Sertifikacija i
oznake za biomasu i uređaje koji je koriste, usvajanje plana gradnje šumskih puteva i uspostavljanje
logističkih i trgovinskih centara za biomasu podstakli bi tržište uređaja za grijanje, širenje domaće
ponude (peleta, briketa i adekvatno osušenog drveta) i korišćenje biomase.


                        Podrška Grupacije Svjetske banke

Tekuća podrška. Projekat energetske efikasnosti (15,67 miliona USD) bi se mogao proširiti kako bi
podržao implementaciju Drugog nacionalnog akcionog plana energetske efikasnosti (NEEAP, 2014).
Takav projekat bi mogao da podrži i ključne aktivnosti iz pomenutog plana na razvijanju alternativnih
finansijskih mehanizama, recimo kroz uvođenje ugovora o energetskim uslugama i nabavki zasnovanih
na NPV, kao koraka ka formiranju kompanija za energetske usluge (ESCO) i/ili uspostavljanju fonda za
energetsku efikasnost.
Planirana podrška/opcije. Bilo bi moguće pripremiti projekat na temu korišćenja biomase za
ogrijev (moguće u kombinaciji sa produženjem/proširenjem projekta energetske efikasnosti). Mogao
bi se fokusirati na zamjenu starih kotlova u višespratnicama, koji su služili samo za grijanje, efikasnim
kotlovima na pelet ili drvni otpad, kao i na širu zamjenu neefikasnih šporeta na drva efikasnijima.
Svjetska banka može da podrži implementaciju nacionalne strategije kroz savjetodavnu
podršku koja bi obezbijedila međunarodna iskustva u oblasti energetske efikasnosti, biomase i drugih
obnovljivih izvora. Svjetska banka bi mogla da pruži savjetodavnu podršku i na temu formiranja
veleprodajnog tržišta energije i potencijalnog integrisanja sa susjednim zemljama kroz povezivanje
tržišta. U sklopu takve podrške bi se razmotrile različite opcije i potencijalni efekti po potrošače koje
bi donijelo kreiranje, razvijanje i funkcionisanje veleprodajnog tržišta energijom.
                                               Izazovi

Crna Gora je ostvarila određeni važan napredak u oblasti upravljanja otpadom i industrijskim
zagađenjem, posebno kad je riječ o pripremi pravnog okvira (koji se tiče životne sredine), ali i kad je
riječ o investiicjama u sanitarno odlaganje komunalnog otpada u Podgorici i Baru/Ulcinju i izdavanje
prvih integrisanih ekoloških dozvola industrijskom sektoru. Potrebna su dalja unapređenja kako bi se
rješavala i dalje prisutna kritična ekološka pitanja i ispunili zahtjevi EU propisani za Poglavlje 27:
Ekologija i klimatske promjene, koje stavlja poseban akcenat na upravljanje otpadom i kontrolu
industrijskog zagađenja. Dok bi za usklađivanje sa ekološkim standardima EU bile potrebne investicije u
nivou 36 procenata BDP-a Crne Gore (1,43 milijarde eura), iza potreba u sektoru vodosnabdijevanja od
840 miliona, potrebe za unapređenjem upravljanja otpadom zauzimaju drugo mjesto, sa procijenjenim
iznosom investicija od 368 miliona eura za period 2016-2020.
Pored dalje potrebe za ulaganjem u upravljanje komunalnim otpadom, Crnoj Gori još uvijek
nedostaje infrastruktura za sakupljanje i tretman ili odlaganje specijalnih vrsta otpada, kao što
su opasni i industrijski otpad. Moglo bi serećida su još kritičnije lokacije koje su u prošlosti korišćene
za odlaganje industrijskog i opasnog otpada, kojima nedostaju mjere ekološke kontrole, što stvara izvore
kontaminacije neposrednog okruženja i osjetljivih podzemnih i nadzemnih vodnih izvora. U Crnoj Gori
82 posto stanovništva zavisi od vodosnabdijevanja iz sistema podzemnih voda.
Slabo kontrolisane lokacije sa industrijskim otpadom predstavljaju stalnu prijetnju po javno
zdravlje i životnu sredinu. Najrizičnije ekološke crne tačke u Crnoj Gori su već identifikovane,
uključujući lokaciju za odlaganje čvrstog otpada i bazene crvenog mulja u KAP-u, koji kontaminiraju
sisteme podzemnih voda povezane sa Skadarskim jezerom. Od tih tačaka, veliki bazeni crvenog mulja,
ako se ne saniraju, zahtijevaju stalno održavanje, kako bi se spriječilo pogoršanje situacije i kolaps, sa
potencijalno katastrofalnim posljedicama po stanovništvo koje živi u blizini i po Skadarsko jezero, toliko
značajno za sektor turizma. Druga crna tačka je brodogradilište u Bijeloj, u Bokokotorskom zalivu, nekih
20-30 kilometara od turističkih centara Budve, Herceg Novog i Kotora. Na lokaciji brodogradilišta se
nalazi jako kontaminirana zemlja i gomile opasnog otpada koje su na tom mjestu zagadile morsko dno
Bokokotorskog zaliva, koji je važna karika turizma u Crnoj Gori. Stari Grad Kotor, uz jedan dio zaliva, je
pod zaštitom UNESCO. Ostale crne tačke su odlagalište pepela od sagorijevanja uglja u Pljevljima i
jalovište Gradac, koje stalno otpušta teške metale u rijeku Ćehotinu, koja dalje teče kroz Bosnu.
Crna Gora je usvojila projekat Upravljanje industrijskim otpadom i čišćenje u cilju saniranja crnih
tačaka i razvijanja nacionalnog sistema za upravljanje industrijskim i opasnim otpadom, finansiran od
strane Svjetske banke sa 68,9 miliona USD. Projekat je postao efektivan u novembru 2014. Pripreme za
sanaciju su napredovale samo kad je u pitanju brodogradilište u Bijeloj, gdje je sada (u januaru 2017)
spreman tender za radove, ali do sada nijesu počele nikakve aktivnosti na sanaciji.
                                  Opcije za javne politike

Evropska komisija je, u Izvještaju za Crnu Goru za 2016. godinu, konstatovala da su potrebni znatni
napori da se implementiraju i sprovedu propisi iz oblasti životne sredine, posebno kad su u pitanju
vode, zaštita prirode i upravljanje otpadom, gdje je pravni okvir uveliko obezbijeđen i akcenat se stavlja
na implementaciju nacionalne strategije i planova upravljanja otpadom.
OECD, u Trećoj analizi učinka u oblasti životne sredine (2015) takođe upućuje pohvalu Crnoj Gori
na snažnom pravnom okviru i sprovedenim investicijama u prve sanitarne deponije i preporučuje da
se napori na planu politika fokusiraju na dalju izgradnju regionalnih deponija, bolje prikupljanje
podataka o komunalnom i industrijskom otpadu (trenutno se zasniva samo na procjenama, a
verifikacija uglavnom izostaje), da naknada za prikupljanje otpada treba da čini finansijsku osnovu za
investicije i aktivnosti (trenutno svega 56% domaćinstava i 68% preduzeća plaća te usluge), te da bi
trebalo razvijati infrastrukturu i poboljšati tržišne uslove za recikliranje otpada. Nadalje se traži da se
posveti pažnja nedostatku opcija za tretman i odlaganje medicinskog otpada, PCB i radioaktivnog
otpada.
Utvrđivanje redoslijeda prioriteta za investicije je ključ za implementaciju postojeće strategije
i planova za upravljanje otpadom. Pošto su planovi spremni, ali su ograničeni resursi i vremenski
rok do 2020, važan prvi korak je utvrđivanje redoslijeda prioriteta i redoslijeda intervencija u
pojedinačnim sektorima, kako za sektor komunalnog (neopasnog) otpada tako i za sektor industrijskog
i opasnog otpada, a zasnovano na standardima usluga i ekonomskoj efikasnosti društvenih i ekoloških
unapređenja. U sektoru komunalnog otpada ključna je finansijska održivost, koja zahtijeva stabilne
prihode od naknada kako bi se finansirali i svakodnevno tekuće poslovanje i buduće investicije.
Projekat Upravljanje industrijskim otpadom i čišćenje, koji je u toku, ima obim i resurse da
obuhvati zahtjeve koji se tiču upravljanja industrijskim i specijalnim otpadom. Projekat je
kreiran i finansiran kako bi pomogao u sanaciji industrijskih zagađenih lokacija, ali raspolaže i
resursima za podršku Vladi, kroz komponentu stručne pomoći, uz razvijanje nacionalne šeme za
upravljanje industrijskim i specijalnim otpadom koji se trenutno proizvode i dalji rad na politikama u
oblasti upravljanja otpadom i kontrole industrijskog zagađenja.


                         Podrška Grupacije Svjetske banke

Tekuća podrška. Ubrzati implementaciju postojećeg projekta Upravljanje industrijskim
otpadom i čišćenje (68,90 miliona USD). I pored toga što raspolaže svim resursima za sanaciju
postojećih crnih tačaka i podršku Vladu u daljem razvijanju ovog sektora, u realizaciji ovog projekta su,
od momenta kada je postao efektivan u novembru 2014, ostvareni slabi rezultati, sa svega nekoliko
procenata iskorišćenih sredstava. Trenutno se očekuje da sanacija lokacije u brodogradilištu u Bijeloj
počne prije ljeta 2017, ali nije ostvaren napredak kad su u pitanju ostale crne tačke. Još se nije počelo
sa radom na nacionalnoj šemi za upravljanje specijalnim otpadom. Snažno se preporučuje da se ubrza
implementacija tako što će se ovaj projekat smatrati za nacionalni prioritet i, zajedno sa stranama
uključenim u implementaciju projekta, definisati koraci za početak radova na ostalim projektom
obuhvaćenim lokacijama, pored Bijele. To bi podrazumijevalo: (1) odluku Vlade kojom bi se
konstatovalo da je Vlada saglasna da se za sanaciju lokacije Gradac upotrijebe državna sredstva,
odnosno tekući zajam; (2) sklapanje sporazuma sa EPCG o sanaciji odlagališta pepela u Pljevljima, i (3)
izradu plana sanacije, sa svim relevantnim akterima, uključujući privatne aktere koji upravljaju
objektima u KAP-u, za obje projektom obuhvaćene lokacije u KAP-u.
Potencijalna podrška. Svjetska banka može da pruži dalju podršku implementaciji nacionalnih
strategija za životnu sredine kroz obezbjeđivanje savjetodavne pomoći i međunarodnog iskustva
stečenih tokom rada u drugim državama kandidatima za članstvo u EU u oblasti upravljanja životnom
sredinom i pretpristupne pomoći za kontrolu industrijskog zagađenja, upravljanja otpadom i
unapređenja monitoringa životne sredine i sprovođenja propisa.
IFC bi mogao da podrži finansijski održive opštine da investiraju u projekte upravljanja otpadom. Po
potrebi, IFC će raditi na JPP kao i drugim efikasnim rješenjima koja uključuju privatni sektor.
