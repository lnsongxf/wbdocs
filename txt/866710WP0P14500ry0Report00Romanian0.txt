86671 v1
CE ESTE NECESAR PENTRU REALIZAREA
 INCLUZIUNII ROMILOR DIN ROMÂNIA?




Întocmit de Echipele de Dezvoltare a Resurselor Umane şi Dezvoltare Durabilă
                          Europa şi Asia Centrală
                          Grupul Băncii Mondiale




                             28 februarie 2014
                                      MULŢUMIRI
Studiul a fost realizat sub supervizarea tehnică a lui Omar Arias şi Elisabeth Huybens, cu
îndrumare generală din partea managementului:Mamta Murthi, Ana Revenga, Alberto Rodriguez,
Laszlo Lovei, Elisabetta Capannelli, Roberta Gatti, Ismail Radwan, Christian Bodewig, Katarina
Mathernova şi Ines Fraile-Ordonez. Realizarea raportului a fost coordonată de liderii de echipă
Kosuke Anan (kanan@worldbank.org) şi Sandor Karacsony (skaracsony@worldbank.org).
Raportul a fost întocmit cu contribuţii din partea următoarelor persoane: Simona Anton, Magda
Balica, Florin Botonogu, Aida Catana, Adrian Dan, Plamen Danchev, Dana Fărcăşanu, Celine
Ferre, Richard Florescu, Vlad Grigoraş, Sorin Ioniţă, Ana Ivasiuc, Barbara Kits, Adam Kull man,
Joost de Laat, Mihai Magheru, Ashna Mathema, Cristi Mihalache, Mariana Moarcăş, Larisa
Ofiţeru, Claudia Rokx, Iulius Rostas, Manuela Stănculescu, Rob Swinkels, Lea Tan, Dikshya
Thapa şi Michael Weber. Au mai contribuit la activităţile echipei şi au oferit sprijin şi Oana
Maria Caraba, Sujani Eli, Sophia Georgieva, Corina Grigore, Camelia Guşescu şi Isadora Nouel.
Echipa este recunoscătoare pentru comentariile primite din partea evaluatorilor raportului Dena
Ringold, Ana Maria Munoz Boudet şi Eva-Maria Szavuj (Comisia Europeană, DG Politică
Regională). Studiul a beneficiat şi de comentarii constructive din partea următorilor:Enrica
Chiozza şi Koen Delanghe (Comisia Europeană, DG Politică Regională), Soraya Goga şi
Siobhan McInerney-Lankford. Echipa apreciază feedback-ul şi sprijinul oferit de Marie-Jeanne
Ghigea din partea Ministerului Muncii, Familiei, Protecţiei Sociale şi Persoanelor Vârstnice din
România.
Studiul a fost întocmit, de asemenea, şi pe baza unor comentarii şi contribuţii primite din
partea unor reprezentanţi ai societăţii civile din România, ai mediului universitar şi ai unor
agenţii de stat pe parcursul a trei sesiuni de consultări (24-25.09.2013; 21-22.11.2013 şi
04.02.2014). Pentru lista completă a factorilor interesaţi care au particip at la sesiunile de
consultări, vă rugăm să consultaţi Anexa B.




                                               3
                                                    CUPRINS
Mulţumiri ...................................................................................................................3
Abrevieri ....................................................................................................................5
1 Incluziunea Romilor Aduce Cu Sine Crearea Unei Economii Inteligente În
România .....................................................................................................................6
2 Decalajele Socio-Economice La Nivelul Romilor ............................................10
    2.1 Dimensiunea 1: Educaţie Şi Dezvoltarea Abilităţilor .................................11
    2.2 Dimensiunea 2: Posibilităţi De Venit Pentru Familii .................................14
    2.3 Dimensiunea 3: Servicii De Bază Şi Condiţii De Viaţă .............................16
    2.4 Ciclul De Excludere Intergeneraţional........................................................19
3 Obstacole În Faţa Incluziunii Romilor ..............................................................21
    3.1 Discriminarea ..............................................................................................21
    3.2 Capacitatea Furnizorilor De Servicii ..........................................................23
    3.3 Cadrul Instituţional Pentru Incluziunea Romilor ........................................25
4 Intervenţii Prioritare Şi Măsuri De Politici Publice ..........................................28
    4.1 O Abordare Integrată Pentru Incluziunea Romilor .....................................28
    4.2 Intervenţii Specifice Întreprinse Pentru A Oferi Romilor Şanse Egale ......30
    4.3 Măsuri De Politici Publice Pentru Creşterea Gradului De Responsabilizare
Şi Pentru Asigurarea Capacităţii De Implementare ...............................................39
Anexa A. Metodologie Şi Surse De Date ................................................................43




                                                              4
                                    ABREVIERI
€         euro
DLCC      Dezvoltare locală condusă de comunitate
CE        Comisia Europeană
FEDR      Fondul European de Dezvoltare Regională
UE        Uniunea Europeană
EU-SILC   Statistici comunitare privind venitul şi condiţiile de viaţă
ABF       Ancheta Bugetelor de Familie
CNCD      Consiliul Naţional pentru Combaterea Discriminării
SNIC      Strategia Naţională de Incluziune a Romilor
ADR       Agenţia pentru Dezvoltare Regională
SRR       Studiul Regional privind Situaţia Romilor al PNUD/Banca Mondială/CE
FRDS      Fondul Român de Dezvoltare Socială
PNUD      Programul Naţiunilor Unite pentruDezvoltare
WWC       What Works Clearinghouse




                                            5
  1    INCLUZIUNEA ROMILOR ADUCE CU SINE CREAREA UNEI
              ECONOMII INTELIGENTE ÎN ROMÂNIA

La ora actuală, familiile de romi din România constituie un grup etnic minoritar mare, tânăr şi
deosebit de sărac, ce se confruntă cu excluziunea pe piața muncii și a anumitor servicii. Este
esenţial ca România să investească în incluziunea romilor pentru a-şi atinge ţintele de
incluziune socială conform agendei Europa 2020, iar beneficiul semnificativ de pe urma unor
astfel de investiţii ar crea o bază mai puternică pentru atingerea unei prosperităţi durabile,
uniforme la nivelul întregii societăţi româneşti. Drept urmare, incluziunea romilor nu este
imperativă doar din punct de vedere moral, ci reprezintă şi o modalitate de creare a unei
economii inteligente în România.

1.      Populaţia romă din România reprezintă un grup minoritar mare. Dată fiind lipsa
datelor din noile state membre UE defalcate pe categorii etnice şi având în vedere faptul că
familiile rome sunt adesea reticente să-şi declare apartenenţa etnică reprezentanţilor statului, este
în continuare greu de evaluat cu exactitate dimensiunea populaţiei rome din România. Circa
613.000 de români, aproximativ 3,3% din populaţie, au declarat că sunt de etnie romă în cadrul
recensământului din 2011. Totuşi, există dubii privind acurateţea acestei estimări din cauza
faptul că prea puţini romi şi-au declarat adevărata origine etnică. Dar chiar şi această estimare
minimă poziţionează romii ca fiind a doua mare minoritate etnică din România, după maghiari.
Experţii estimează că numărul romilor este mult mai mare: conform datelor Consiliului Europei,
populaţia romă din România în 2010 a fost estimată la o cifră situată între 1,2 milioane şi 2,5
milioane sau între 6,5% şi 13,5% din totalul populaţiei.1
2.      Romii sunt o populaţie tânără, o proporţie crescândă a debutanţilor de pe piaţa
muncii provenind din familiile rome. Copiii şi tinerii între 0-14 ani – noua generaţie de
debutanţi pe piaţa muncii – reprezintă circa 40% din totalul populaţiei rome, comparativ cu 15%
din populaţia generală. În acelaşi timp, circa 17% din populaţia generală din România este în
vârstă de cel puţin 65 de ani, ceea ce constituie o proporţie care se estimează că va creşte rapid în
viitorul apropiat. Tineretul de etnie roma este astfel în contrast evident cu profilul de îmbătrânire
rapidă a populaţiei generale a României (Figura 1.1). În funcţie de estimările populaţiei rome,
între 6% şi 20% dintre debutanţii de pe piaţa muncii din România sunt în prezent romi. În timp
ce se estimează că populaţia generală cu vârstă de muncă din România va scădea cu 30% până în
2050, se estimează că acest segment al populaţiei rome va creşte.




                                                 6
FIGURA 1.1: POPULAŢIA ROMĂ ESTE MAI TÂNĂRĂ DECÂT POPULAŢIA GENERALĂ
                             DIN ROMÂNIA




Surse: Studiul regional privind Situaţia Romilor realizat de PNUD/Banca Mondială/ CE, 2011; United
Nations, Department of Economic and Social Affairs, Population Division, World Population Prospects: The
2012 Revision, DVD, 2013.


3.      Există un potențial larg de a creşte ratele de ocupare şi veniturile romilor. Un factor
important care pune în lumină potențialele beneficii economice ale incluziunii romilor este acela
că ratele de ocupare şi veniturile medii în rândul romilor sunt în prezent mult inferioare celor ale
populaţiei române generale sau chiar faţă de cele ale vecinilor ne-romi. În 2011, aveau un loc de
muncă doar 66% dintre bărbaţi şi 53% dintre femeile cu vârstă activă (15-64) din populaţia
generală, în timp ce doar 42% şi 19% dintre bărbaţii respectiv femeile rome aveau un loc de
muncă, inclusiv locuri de muncă informale. Mai mult, angajaţii romi câştigă doar o fracţiune din
veniturile medii ale populaţiei generale. Ca urmare a ratelor scăzute de ocupare şi a salariilor
mici, se estimează că venitul din muncă al bărbaţilor romi de vârstă activă din România
reprezintă doar 20% din cel al populaţiei generale; cifra aferentă pentru femeile rome este de
12%. Cifrele sunt mult mai mici decât cele pentru vecinii ne-romi (Figura 1.2).




                                                   7
FIGURA 1.2: ROMII AU VENITURI DIN MUNCĂ MULT MAI MICI DECÂT ALŢI
ROMÂNI




Surse: EU-SILC (2008), pentru informaţii despre veniturile populaţiei generale; Eurostat (2012), pentru 2011
trimestrul 2; şi Studiul Regional privind Situaţia Romilor al PNUD/Banca Mondială/CE (2011).
Notă: Ratele venitului din muncă pentru populaţia generală sunt normalizate la 100%. Ratele aferente
pentru vecinii romi şi ne-romi sunt corelate cu cele ale populaţiei generale. Ratele de venit sunt estimate prin
înmulţirea ratei venitului mediu cu veniturile medii pentru cei angajaţi. Rezultatul reprezintă venitur ile
medii per individ din populaţia de vârstă activă. Pentru comparaţie, valorile au fost ajustate în funcţie de
preţurile din 2011 pe baza Indicelui Armonizat al Preţurilor de Consum (Eurostat, 2012).



    4. Incluziunea romilor nu este imperativă doar din punct de vedere moral, ci
       reprezintă şi crearea unei economii inteligente pentru România. Având o populaţie
       pe cale de îmbătrânire, în viitorul apropiat costurile aferente pensiilor şi sănătăţii vor
       creşte cu siguranţă. Şansele egale pe piaţa muncii ar putea favoriza o creştere mai rapidă
       a productivităţii şi ar putea contribui la beneficiile fiscale prin venituri mai mari din
       impozite şi cheltuieli mai mici pentru asistenţă socială. Conform unei estimări a Băncii
       Mondiale bazată pe date din 2008, presupunând un număr egal de bărbaţi şi femei rome
       de vârstă activă, şi presupunând că salariile medii rămân neschimbate, egalizarea
       veniturilor de pe piaţa muncii din România pentru romi ar putea duce la avantaje
       economice potenţiale între 887 milioane de euro şi 2.9 miliarde de euro anual şi avantaje
       fiscale între 202 milioane de euro şi 675 de milioane de euro anual.2 Deşi aceste cifre se
       bazează pe ipoteze foarte simplificate în legătură cu modificările din economie şi de pe
       piaţa muncii, ele ilustrează potenţialul economic al incluziunii romilor. Provocările
       impuse de decalajul foarte mare la nivelul impacturilor asupra pieţii muncii sunt cu atât
       mai semnificative date fiind tendinţele demografice de mai sus: România se va confrunta
       cu o creştere semnificativă a proporţiei de populaţie vârstnică şi cu o reducere a

                                                       8
        dimensiunii generale a populaţiei de vârstă activă. Incluziunea pe piaţa muncii a
        populaţiei rome mai tinere poate fi un avantaj prin care s-ar putea aborda cu succes
        provocările de natură fiscală şi economică generate de tendinţele demografice.
    5. Mai mult, incluziunea socială şi economică a romilor este esenţială dacă România
       vrea să-şi atingă ţintele Europa 2020. Romii sunt semnificativ mai săraci şi mai
       vulnerabili decât ne-romii, inclusiv proprii vecini ne-romi (Tabelul 1.1). De fapt,
       majoritatea vastă a romilor din România, ca şi în alte ţări est-europene, continuă să
       trăiască în sărăcie, la un nivel mult mai grav decât acela al vecinilor lor ne-romi care
       locuiesc în aceleaşi comunităţi sau în comunităţi apropiate. Mai mult, rata riscului de
       sărăcie a romilor din România, de 84%, este de trei ori mai mare decât cea a vecinilor
       ne-romi 3 . De asemenea, rata locuinţelor de romi din România care se confruntă cu
       lipsuri materiale grave este alarmant de ridicată (90%). 4 În cele din urmă, circa
       jumătate din familiile romilor din România au o intensitate foarte redusă a muncii.5 Ca
       urmare, reducerea sărăciei în rândul romilor constituie un pas esenţial pentru ca
       România să-şi atingă ţinta Europa 2020 de reducere a numărului de cetăţeni confruntaţi
       cu risc de sărăcie cu 580.000. Acelaşi lucru este valabil şi pentru alte două ţinte din
       cadrul agendei Europa 2020: ocuparea forţei de muncă şi educaţia (inclusiv părăsirea
       timpurie a învăţământului gimnazial şi accesul la învăţământul terţiar). Într-adevăr,
       Uniunea Europeană a subliniat importanţa incluziunii romilor pentru coeziunea socială la
       nivelul întregii Europe, începând cu Cadrul UE pentru Strategiile Naţionale de Integrare
       a Romilor până în 2020 6 şi ducând la adoptarea, în decembrie 2013, a primului
       instrument juridic de la nivelul întregii UE pentru incluziunea romilor, Recomandarea
       Consiliului privind Măsurile de Integrare Eficace a Romilor în Statele Membre.7


    TABELUL 1.1 INDICATORII PRIVIND INCLUZIUNEA SOCIALĂ ÎN ROMÂNIA PENTRU
                                  EUROPA 2020
                                     Naţional, ţintă     Naţional,                    Vecini ne-romi,
                                      pentru 2020      actual (2011)   Romi, actual       actual

 Expuşi riscului de sărăcie               21%              22%             84%             31%
 Trai în lipsuri materiale severe     Nespecificat         32%             90%             54%
 Trai în gospodării cu intensitate
 foarte scăzută a muncii              Nespecificat          6%             44%             22%

 Rata de ocupare                          70%              64%             30%             44%
 Cota celor între 30-34 de ani
 care au absolvit învăţământul           27,0%             22,0%          0,4%             7,0%
 terţiar

Surse: EU-SILC (2011); Studiul Regional privind Situaţia Romilor al PNUD/Banca Mondială/CE (2011).
Calcule realizate de angajaţi ai Băncii Mondiale.


                                                       9
2   DECALAJELE SOCIO-ECONOMICE LA NIVELUL ROMILOR
Dezvoltarea abilităţilor (în principal prin dezvoltare timpurie şi învăţământ de bază),
posibilităţile de câştig pentru familiile rome şi serviciile de bază şi condiţiile de locuit sunt trei
domenii care evidenţiază provocările aferente măsurilor de obţinere a şanselor egale pentru
romi. Excluziunile existente la nivelul celor trei domenii formează un cerc vicios şi sunt
perpetuate de la o generaţie la alta. Ciclul de excludere a romilor manifestat de la o generaţie la
alta poate fi întrerupt doar dacă inegalitatea de şanse care începe devreme în viață este
abordată corespunzător în ceea ce privete următoarea generaţie de romi.


6.      Excluziunea socio-economică a romilor din România este rezultatul mai multor
factori corelaţi care conduc la o discrepanţă evidentă la nivelul şanselor, începând de la o
vârstă fragedă. În încercarea de a corela recomandările de politici şi de a sublinia cele mai
promiţătoare domenii de intervenţie, acest raport se concentrează pe trei dimensiuni ale
excluziunii: dezvoltarea abilităţilor (în principal prin dezvoltarea timpurie a copiilor şi prin
învăţământul de bază), câştigarea şanselor pentru familiile rome şi servicii şi condiţii de locuit
de bază. Aceste trei dimensiuni subliniază provocarea aferentă efortului de a obţine şanse egale
pentru romi, atât pentru generaţia actuală cât şi – absolut esenţial – pentru generaţia următoare
(Figura 2.1).


    FIGURA 2.1: DIMENSIUNI-CHEIE ALE EXCLUZIUNII ROMILOR PE PARCURSUL VIEŢII




                                                 10
7.      În ciuda şanselor reduse, romii au aproximativ aceleaşi aspiraţii ca şi ne-romii
pentru ei înşişi şi pentru copiii lor. Deşi romii sunt adesea percepuţi ca nefiind interesaţi de
incluziunea socială, studiul indică de fapt contrariul. Dovezile colectate în alte ţări evidenţiază
faptul că aspiraţiile romilor sunt adesea influenţate de priorităţi contradictorii şi de obligaţiile
familiale ce reies în special din accesul necorespunzător la resurse şi informaţii.8 De exemplu,
adesea băieţilor romi li se impune să părăsească şcoala pentru a-şi ajuta familiile, câştigând un
venit suplimentar necesar subzistenţei zilnice. Familiile vulnerabile îşi prioritizează cheltuielile
în funcţie de nevoile zilnice în detrimentul transportului, îmbrăcămintei sau altor costuri pentru
şcoală. În ciuda accesului redus la servicii de sănătate de calitate, educaţie şi posibilităţi de câştig,
părinţii romi îşi doresc ca toţi copiii lor să absolvească un nivel cât mai înalt de învăţământ: circa
73% din părinţii romi îşi doresc ca toţi copiii să finalizeze cel puţin învăţământul gimnazial şi
liceal, comparativ cu 92% din părinţii ne-romi care locuiesc în apropiere. În ceea ce priveşte
locurile de muncă, romii angajaţi se declară mult mai fericiţi şi mai mulţumiţi de condiţiile de
viaţă decât cei fără un loc de muncă, iar 74% din bărbaţii romi şi 76% din femeile rome declară
că preferă „un loc de muncă sigur, plătit mai puţin” decât „un venit mai mare, dar incert şi
inconstant”. Aceste cifre reprezintă 82% şi 83% pentru bărbaţii şi respectiv femeile ne-rome din
vecinătate. Similar vecinilor ne-romi, majoritatea romilor preferă „să aibă un loc de muncă sigur,
dar să fie la muncă 8 ore pe zi, 5 zile pe săptămână şi să nu aibă libertatea de a-şi gestiona timpul”
decât „să aibă un loc de muncă inconstant, dar să-şi gestioneze timpul în mod liber.”
      8. Nu există dovezi riguroase sistematice care să informeze politicile de incluziune
         socială a populației de etnie romă cu privire la ce funcţionează, ce nu funcţionează şi
         de ce. Deşi societatea civilă europeană susţine de mult timp elaborarea de politici publice
         bazate pe dovezi cu privire la susţinerea incluziunii sociale, factorii interesaţi (agenţiile
         de stat, primăriile, organizaţiile din societatea civilă, finanţatorii) din Europa de Est de
         obicei nu au sau au foarte puţine informaţii cu privire la modul în care eforturile de
         realizare a politicilor în cauză au avut sau nu un impact asupra vieţii comunităţilor de
         romi. Ca urmare, informaţiile despre motivele pentru care impacturile asupra incluziunii
         sunt atât de precare încă lipsesc, iar acestea trebuie obţinute printr-o evaluare riguroasă a
         iniţiativelor.


2.1     DIMENSIUNEA 1: EDUCA ŢIE ŞI DEZVOLTAREA ABILITĂŢILOR
9.      Inegalitatea şanselor pentru romi începe destul de vreme în viaţă, printr-un acces
necorespunzător la servicii de dezvoltare timpurie a copiilor. Aproximativ 40% din copiii romi
sunt subnutriţi, afectându-le semnificativ potenţialul de dezvoltare cognitivă şi socio-emoţională
pe parcursul întregii vieţi deoarece le afectează şansele de a merge la şcoală, de a învăţa şi de a
socializa.9 Obiceiurile de hrănire sunt un factor principal. Rata de alăptare exclusivă este deosebit
de scăzută în România, fiind de circa 20% în rândul romilor. Mai mult, dieta alimentară nu este
diversificată, mamele rome hrănindu-şi rar copiii cu carne, ouă şi legume în primii ani de viaţă,
care sunt esenţiali pentru aceştia. Doar una din cinci familii rome îşi permite să mănânce carne

                                                  11
la două zile (comparativ cu trei din cinci în rândul familiilor vecine ne-rome). Aşa cum se va
prezenta mai jos, condiţiile precare de viaţă şi accesul necorespunzător la sănătate, apă şi servicii
de salubrizare sunt factori-cheie care contribuie la malnutriţia copiilor şi cazurile aferente de
diaree, precum şi la boli respiratorii şi alte afecţiuni infecţioase în rândul copiilor.



        CASETA 2.1. ŞANSELE UNUI COPIL ROM SUNT FOARTE MICI COMPARATIV CU COLEGII
                                         NE-ROMI

Când se naşte un copil rom în România, de obicei acesta se naşte în sărăcie: nouă din 10 romi
trăiesc în condiţii de sărăcie materială gravă. Jumătate din copii romi cresc în locuinţe
supraaglomerate, iar o treime în periferii. Copilul rom are o şansă mai mare faţă de un coleg ne-
rom să sufere de malnutriţie timpurie sau de afecţiuni care să îi pericliteze o dezvoltare sănătoasă
în timpul primilor ani de viaţă, care sunt de o importanţă vitală.
Copilul rom începe de obicei şcoala abia la 6 sau 7 ani, nebeneficiind de educaţia preşcolară
esenţială şi părăseşte şcoala chiar şi la 16 ani, vârstă la care doar 29% din băieţii romi şi 18% din
fetele rome mai merg la şcoală. În cazul în care copilul se naşte într-un cartier în care majoritatea
vecinilor sunt romi, există o probabilitate foarte ridicată (31% - 60%) să înveţe în mod segregat
într-o şcoală sau clasă separată pentru romi. Chiar şi copiii romi care învaţă în şcoli integrate pot
fi trataţi diferit de colegi şi de profesori, adesea din cauza prejudecăţilor. Şansele tineretul rom de
a absolvi învăţământul secundar sunt reduse, la fel ca şi şansele de a găsi un loc de muncă: Doar
una din cinci tinere rome are şansa de a-şi găsi un loc de muncă. Circa o treime din romii care îşi
caută un loc de muncă sunt discriminaţi.
Când un rom ajunge la vârsta de 55 de ani, acesta are o şansă de 54% de a suferi de o afecţiune
cronică sau de o problemă de sănătate. În medie, se estimează că un cetăţean de etnie romă poate
trăi cu până la şase ani mai puţin decât un ne-rom din aceeaşi categorie.


10.     Puţini copii romi au acces la învăţământ preşcolar de calitate. Doar 37% dintre copiii
romi între 3 şi 6 ani sunt înscrişi în învăţământul preşcolar, faţă de 63% dintre vecinii lor ne-romi
(vezi Figura 2.2). Această rată mică de înscriere în învăţământul preşcolar împiedică posibilitatea
copiilor romi de a fi pregătiţi pentru şcoală şi le reduce şansele de a atinge niveluri de învăţământ
superior şi competenţe necesare pentru angajare mai târziu în viaţă. Dovezile pe care le-am
strâns la nivel internaţional sugerează că stimularea intelectuală timpurie acasă şi în învăţământul
preşcolar dezvoltă bazele competenţelor cognitive şi socio-emoţionale, îmbunătăţeşte şansele de
succes socio-economic mai târziu în viaţă, în special pentru grupurile vulnerabile. 10 Datele
disponibile susţin această idee: de exemplu, în timp ce 5% din copiii romi între 4-6 ani care nu
sunt înscrişi în învăţământul preşcolar pot identifica cel puţin 10 litere din alfabet, procentul din
acelaşi grup de vârstă urcă până la 40% dacă merg la grădiniţă. 11 Faptul că nu-şi permit să
meargă la grădiniţă contribuie la ratele scăzute de înscriere în învăţământul preşcolar a romilor.

                                                  12
Părinţii romi cu copii la grădiniţă declară că ei cheltuiesc 7,5 euro pe lună, adică circa 4% din
venitul familiei, masa de prânz fiind adusă de acasă în mai mult de trei cincimi din cazuri. Deşi -
comparativ - poate părea o sumă destul de mică, părinţii romi menţionează de obicei costurile ca
fiind motivul principal pentru netrimiterea copiilor la grădiniţă. Un număr mai mic de locuri
disponibile în grădiniţele locale şi calitatea destul de scăzută în general a educaţiei timpurie
disponibilă pentru comunităţile de romi limitează şi mai mult accesul copiilor romi.


            FIGURA 2.2: PUŢINI COPII ROMI AU ACCES LA EDUCAŢIE TIMPURIE
    Rata de înscriere în învăţământul preşcolar (3-6 ani) a romilor şi a vecinilor ne-romi din
                                           România




          Sursa: Studiul Regional privind Situaţia Romilor al PNUD/Banca Mondială/CE (2011).



11.    Şansele copiilor romi de a-şi dezvoltarea abilităţile sunt afectate şi de nivelul ridicat
de segregare a copiilor romi în clasă. Aproape un sfert din copiii romi care sunt înscrişi în
prezent în învăţământul de bază se află în clase în care majoritatea copiilor sunt romi. Acest
lucru este îngrijorător date fiind dovezile conform cărora segregarea din şcoli are implicaţii
negative puternice asupra calităţii educaţiei şi dezvoltării competenţelor în rândul romilor.
Concluziile studiilor internaţionale sugerează că elevii din şcoli integrate obţin rezultate mai
bune la teste standardizate de înţelegere a textelor citite şi la dezvoltarea competenţelor ne-
cognitive şi a toleranţei, atât în rândul romilor cât şi ne-romilor.12

12.     Romii au rate scăzute de absolvire a învăţământului secundar. Învăţământul secundar
din România durează patru ani: clasele 9 şi 10 (ciclul secundar inferior) sunt obligatorii, în timp
ce clasele 11 şi 12 (ciclul secundar superior) nu sunt. Deloc surprinzător, doar 10% din adulţii

                                                 13
romi (25-64 de ani) au absolvit toate cele 4 clase de liceu, în contrast evident cu 58% din ne-
romii care locuiesc în vecinătate şi chiar o rată mai ridicată de absolvire a populaţiei generale.
Ratele de absolvire sunt deosebit de scăzute în rândul femeilor rome. Conform Figurii 2.3,
diferenţa dintre înscrierile de romi şi ne-romi creşte şi mai mult în rândul tineretului: doar 18%
dintre fetele rome şi 29% din băieţii romi din grupul de vârstă 16-19 sunt încă înscrişi la şcoală şi
doar 23% din tineretul de etnie romă ajunge în clasele superioare de liceu (comparativ cu 83%
ne-romi). Există şi alţi indicatori privind calificările profesionale care îndrumă în aceeaşi
direcţie: competenţele de operare pe calculator şi participarea la formări profesionale sunt
întâlnite la jumătate din romi comparativ cu vecinii ne-romi.13 Aşa cum se va prezenta mai jos,
diferenţele semnalate privind dezvoltarea timpurie și educația copiilorduc la şanse mai puţine
pentru romi pe piaţa muncii.


      FIGURA 2.3: MAJORITATEA COPIILOR ROMI PĂRĂSESC ŞCOALA PREA DEVREME
           Ratele de înscriere în rândul romilor şi vecinilor ne-romi, per grup de vârstă




          Sursa: Studiul Regional privind Situaţia Romilor al PNUD/Banca Mondială/CE (2011).


2.2   DIMENSIUNEA 2: POSIBILITĂŢI DE VENI T PENTRU FAMILII
13.     După cum s-a menţionat mai sus, femeile şi bărbaţii romi nu au acces în general la
oportunităţile existente pe piaţa muncii din România. Romii sunt angajaţi mult mai puţin
decât ne-romii, chiar şi când comparăm romii cu vecinii ne-romi care se raportează la aceleaşi
pieţe regionale de muncă. Acest lucru reflectă o prezenţă scăzută pe piaţa muncii care, la rândul
său, provine din neîncrederea că vor găsi un loc de muncă. Participarea la forţa de muncă a
romilor de vârstă activă (57% dintre bărbaţi şi 34% dintre femei) este mai mică decât cea a
vecinilor ne-romi (67% dintre bărbaţi şi 42% dintre femei).14 Pe lângă participarea scăzută, romii
din România se confruntă şi cu rate mai ridicate de şomaj, ceea ce înseamnă că mulţi dintre ei

                                                 14
caută un loc de muncă, dar nu găsesc. În plus, majoritatea celor angajaţi au locuri de muncă
instabile şi informale. Datele din studiul realizat la nivelul gospodăriilor arată că doar circa 35%
dintre angajaţii romi lucrează oficial (cu contract de muncă sau pe baza altor documente legale
scrise) şi au asigurări sociale şi de sănătate, spre deosebire de 81% din angajaţii ne-romi din
vecinătate. Multe din locurile de muncă deţinute de romi necesită doar niveluri scăzute de
competenţă – cel mai probabil ca urmare a decalajelor la nivelul competenţelor acestora – şi sunt
plătite slab. De exemplu, mulţi din angajaţii romi desfăşoară activităţi slab plătite în agricultură.

   14. Într-adevăr, într-o gospodărie romă obişnuită, venitul din muncă reprezintă numai
       101 EUR pe lună, comparativ cu 218 EUR în rândul vecinilor ne-romi. La nivelul
       gospodăriilor rome, de obicei, veniturile din muncă înregistrează o cotă mai scăzută decât
       cea câştigată de vecinii ne-romi. Şi sursele alternative de venit sunt deosebit de limitate.
       De exemplu, romii deţin mai puţine bunuri care i -ar putea ajuta să-şi asigure subzistenţa
       din agricultură. Majoritatea romilor deţin parcele de teren arabil mai mici de jumătate de
       hectar; în plus, aceştia declară că, din cauza procedurii discriminatorii de retrocedare,
       primesc teren de proastă calitate în locuri nefavorabile care nu poate fi folosit pentru
       culturi agricole decât într-o foarte mică măsură. Meseriile tradiţionale ale romilor au fost
       descurajate în mod tranşant de fostul regim socialist, ducând astfel aproape la dispariţia
       acestora. Mulţi romi se îndreaptă către alte activităţi precum strângerea sticlelor goale, a
       hârtiei sau fierului vechi şi vânzarea acestora în centrele de colectare sau se ocupă cu
       vânzarea hainelor la mâna a doua , activităţi care consumă timp, sunt prost plătite şi sunt
       extrem de vulnerabile.


   15. Romii se căsătoresc tineri, au copii devreme şi prezintă un nivel ridicat de
       dependenţă. Circa 28% din romii cu vârste între 15 şi 19 ani sunt căsătoriţi, comparativ
       cu doar 2% din populaţia generală din România. Conform Studiului Regional privind
       Situaţia Romilor (SRR) din 2011, vârsta medie dorită pentru a avea copii este de 21 de
       ani pentru femeile rome, comparativ cu 26 de ani în rândul femeilor ne-rome. Într-un
       studiu realizat la nivelul gospodăriilor din toată Europa, segmentul de femei cu vârsta
       între 14-16 ani care au născut deja o dată a fost de trei ori mai mare în rândul romilor faţă
       de ne-romi. 15 Într-un studiu recent despre romii din România realizat de Agenţia de
       Dezvoltare Comunitară „Împreună”, sarcinile la vârste fragede sunt corelate cu un venit
       mic, probabil provocate de niveluri scăzute de educaţie în rândul familiilor de romi cu
       venit mic, precum şi de lipsa informării în legătură cu metodele de contracepţie şi lipsa
       posibilităţilor financiare în acest sens.16 Parţial din cauza căsătoriei şi sarcinilor la vârste
       fragede, populaţia romă are un nivel mai ridicat de dependenţă decât populaţia generală,
       în sensul că mai multe persoane care nu fac parte din forţa de muncă depind de
       comunitate sau de membri ai familiei care sunt angajaţi. Acest lucru, împreună cu ratele
       scăzute de ocupare, accentuează nivelul de sărăcie.


                                                 15
16.     Dacă nu se rezolvă inegalitatea dramatică a şanselor care începe la o vârstă fragedă
şi continuă în anii de şcoală, este foarte probabil ca generaţiile viitoare de romi să continue
să fie excluse de pe piaţa muncii. Analizele statistice arată că educaţia este un factor de
predicţie semnificativ în legătură cu găsirea unui loc de muncă la nivelul romilor şi ne-romilor:
persoanele care absolvesc învăţământul secundar au şanse de două ori mai mult să-şi găsească un
loc de muncă stabil faţă de cei care nu l-au finalizat, după verificarea caracteristicilor de parcurs.
După cum s-a menţionat mai sus, doar 10% din adulţii romi au absolvit învăţământul secundar.
În plus, gradul de analfabetism este deosebit de ridicat în rândul romilor, circa 25% dintre aceştia
neştiind să citească sau să scrie.17 Deşi nivelul de angajare în rândul romilor şi ne-romilor este
similar pentru cei cu un nivel scăzut de educaţie (maximum 8 clase), şi pentru cei cu învăţământ
superior (terţiar), romii absolvenţi de învăţământ secundar prezintă o probabilitate semnificativ
mai scăzută de angajare faţă de ne-romii cu un nivel echivalent de educaţie. Acest lucru poate
sugera că şomajul şi numărul redus de angajaţi romi sunt provocate nu doar de nivelul redus de
educaţie atins, ci şi de competenţe inferioare determinate de dezavantajele cu care s-au
confruntat la o vârstă fragedă şi de calitatea scăzută a educaţiei.

17.      Participarea scăzută şi accesul limitat la locuri de muncă stabile, bine remunerate
alimentează veniturile mici, riscul ridicat de sărăcie şi excluziunea socială a romilor din
România şi reduc semnificativ şansele copiilor lor. În 1992, s-a estimat că 63% din familiile
rome trăiau în sărăcie absolută. Alţi 18% obţin un venit total mai mare decât minimumul necesar
subzistenţei, dar nu suficient pentru un trai decent.18 De atunci, atât incidenţa cât şi gradul de
sărăcie au rămas disproporționat de ridicate în rândul populaţiei rome. Nivelul ridicat de şomaj şi
de instabilitate a locului de muncă nu doar limitează venitul şi întreţine starea de sărăcie în
rândul adulţilor, dar afectează şi copiii, ducând la absenteism şi părăsire timpurie a şcolii,
malnutriţie şi afecţiuni cronice. La rândul lor, acestea perpetuează şansele scăzute pe piaţa
muncii cu care se confruntă romii. Din cauza veniturilor mici şi inconstante obţinute din muncă,
multe familii de romi ajung să se bazeze doar pe alocaţiile copiilor şi pe surse de venit informal
inconstant şi scăzut. În anumite cazuri, copiii de vârstă şcolară trebuie să contribuie şi ei la
venitul familiei. Conform celor reliefate mai sus, ratele mai ridicate de ocupare şi şansele de
câştig mai numeroase în rândul romilor nu ar duce doar la construirea unei societăţi mai
incluzive în România, ci ar şi relansa creşterea economică şi ar genera şi câştiguri de natură
fiscală.

2.3   DIMENSIUNEA 3: SERVI CII DE BAZĂ ŞI CONDIŢII DE VIAŢĂ
18.     Starea de sănătate a romilor este mai precară decât cea a populaţiei ne-rome. Datele
din SRR despre starea de sănătate a romilor şi rezultatele studiului realizat de Agenţia „Împreună”
arată că romii sunt mult mai afectaţi de boli infecţioase şi cronice. La segmentarea pe grupe de
vârstă, starea de sănătate auto-declarată a adulţilor şi a persoanelor vârstnice rome este mult mai
precară decât cea a omologilor lor ne-romi (Figura 2.4).


                                                 16
  FIGURA 2.4: ROMII DECLARĂ STĂRI DE SĂNĂTATE MAI GRAVE DECÂT VECINII
                      NE-ROMI ŞI POPULAŢIA GENERALĂ

 Procentul de respondenți care au declarat că starea lor de sănătate este destul de bună, bună sau
                                foarte bună, per grupe de vârstă




Surse: Romi şi vecini ne-romi: Studiul Regional privind Situaţia Romilor al PNUD/Banca Mondială/CE (2011);
populaţia naţională: Eurobarometru 2006.


19.     Majoritatea romilor din România trăiesc în comunităţi segregate. Concluziile SRR
sugerează că 56% din familiile de romi trăiesc în aşezări de etnie preponderent romă, indicând un
nivel ridicat de segregare spaţială. Segregarea spaţială este strâns corelată cu o stare de sănăt ate
precară, părăsirea timpurie a şcolii, prezenţa redusă pe piaţa muncii şi accesul scump la alte
servicii (transport în comun, servicii sanitare etc.). Circa jumătate (51%) din familiile de romi
care locuiesc în comunităţi segregate trăiesc în case sărăcăcioase sau în mahalale.

20.     Romii sunt excluşi de pe piaţa imobiliară. O proporţie semnificativă a romilor trăieşte
în case de proastă calitate, cu infrastructură necorespunzătoare, supraaglomerate şi fără siguranţa
unui titlu de proprietate. Condiţiile de locuit pentru familiile de romi sunt din ce în ce mai rele
decât pentru familiile ne-rome : concluziile SRR sugerează că 30% din familiile de romi trăiesc
în case sărăcăcioase sau în mahalale, comparativ cu 4% din familiile de ne-romi care trăiesc în
apropiere.19 Doar circa jumătate din gospodăriile de romi din zona urbană au acces la condiţii de
locuit de calitate destul de bună – fie case recent construite, locuinţe realizate din materiale
tradiţionale în aşezări mai vechi sau locuinţe sociale oferite de autorităţile locale. Restul de 40 -
45% trăieşte în blocuri de proastă calitate sau periferii sau în tabere temporare cu structuri de
proastă calitate şi infrastructură necorespunzătoare; doar 20% din vecinii ne-romi trăiesc în astfel


                                                     17
de condiţii de sărăcie. În zonele rurale, circa o treime din familiile de romi trăiesc în case de
proastă calitate.

21.     Un număr mare de gospodării de romi nu au acces la apă şi canalizare. Doar circa
17% din gospodăriile de romi au instalaţii sanitare interioare (toaletă, baie, racord la sistemul de
canalizare public), comparativ cu circa 44% dintre familiile ne-rome din vecinătate care dispun
de astfel de facilităţi. În mod similar, doar circa 17% dintre gospodăriile de romi au acces la apă
potabilă curentă în interiorul locuinţei, comparativ cu 34% la vecinii ne-romi. Aproximativ 36%
dintre gospodăriile de romi cercetate declară că gunoiul nu li se colectează deloc sau doar
ocazional, comparativ cu 18% la nivelul vecinilor ne-romi.

22.     Nici accesul familiilor de romi la servicii de sănătate nu este corespunzător. Romii
prezintă o stare mai proastă de sănătate comparativ cu ne-romii pe parcursul întregului ciclu de
viaţă, riscând să fie mult mai afectaţi de boli infecţioase sau cronice. Ca urmare, speranţa de
viaţă a romilor din România este în medie cu şase ani mai mică decât cea a populaţiei ne-rome.
Cauzele principale includ sărăcia, condiţii precare de locuit şi de viaţă şi lipsa accesulu i la
nutriţie adecvată şi la îngrijire medicală la vârsta copilăriei. Alţi factori care contribuie la această
situaţie constau în comportamente cu risc ridicat precum fumatul (atât în rândul bărbaţilor, cât şi
al femeilor), dieta sărăcăcioasă, nivel scăzut de activitate fizică şi utilizarea necorespunzătoare a
serviciilor medicale. Sistemul medical al României nu oferă servicii medicale adecvate
persoanelor sărace din zona rurală, un segment al populaţiei care este în mod disproporţionat de
etnie romă. Circa două cincimi (42%) din romii din România nu merg la doctor când au nevoie
(faţă de 25% din vecinii ne-romi). Aceştia invocă motive financiare, inclusiv lipsa unei asigurări
de sănătate sau costul ridicat al medicamentelor.

23.     Accesul la programe de asistenţă tip "plasă de siguranţă” este destul de răspândit în
rândul gospodăriilor rome, dar acestea rămân semnificativ sub pragul sărăciei. Nouă din 10
gospodării de romi au acces la cel puţin un program de protecţie socială în România, dar trei din
cinci gospodării de romi rămân în chintila cea mai săracă a distribuţiei venitului. Deşi
programele de asistenţă de tip „plasă de siguranţă” sunt dedicate celor mai săraci, fragmentarea
şi elaborarea defectuoasă a programelor actuale de asistenţă socială, inclusiv formula acestora
care tinde să reducă generozitatea pentru gospodăriile mai mari, le reduc gradul de eficacitate în
combaterea sărăciei din rândul gospodăriilor rome. În mod esenţial, sistemul descurajează
beneficiarii care nu se mai simt motivaţi să-şi caute de lucru pentru că ei obţin oricum anumite
scutiri fiscale semnificative şi ajutoare sociale acordate în special celor care câştigă salariul
minim sau care lucrează cu jumătate de normă. Chiar şi ajutoarele de şomaj, care nu sunt prea
generoase, sunt adesea sistate subit când persoanele încep să lucreze legal. Aceste componente
neadecvate ale sistemului de asistenţă socială generează o capcană a inactivităţii pentru familiile
cu venituri mici, majoritatea acestora fiind rome.



                                                  18
24.     Excluderea de pe piaţa împrumuturilor limitează capacitatea romilor de a-şi
îmbunătăţi condiţiile de locuit şi de viaţă. Multe gospodării cu venit mai mic din zonele urbane,
inclusiv gospodării de romi, ar putea fi debitori eligibili şi ar putea lua un împrumut pentru a
cumpăra sau a-şi construi o casă, dar nu au acces la finanţare deoarece nu sunt angajaţi legal sau
nu deţin afaceri legale şi nu au titluri de proprietate pentru a servi drept garanţie. 20 Lipsa
accesului la mecanisme oficiale de deţinere a unei proprietăţi subminează capacitatea romilor de
a folosi valoare bunurilor deţinute pentru utilizare productivă şi creştere.21 Conform SRR, practic
niciuna din familiile de romi intervievate nu are acces la împrumuturi ipotecare sau la micro-
finanţare. Acest lucru limitează semnificativ capacitatea gospodăriilor cu venituri mic de a
începe sau de a extinde o afacere sau de a-şi îmbunătăţi situaţia economică.

25.     Mulţi romi nu dispun de documente de identitate, ceea ce le limitează şi mai mult
accesul la servicii şi împrumuturi. Un obstacol major a constat în prezentarea unei dovezi de
reşedinţă, pe care mulţi romi nu o pot face din cauza situaţiilor lor locative neoficiale. Alte
obstacole includ analfabetismul, precum şi atitudinile discriminatorii din rândul persoanelor
responsabile de emiterea documentelor. Lipsa unei cărţi de identitate împiedică accesul la multe
servicii de bază, inclusiv îngrijirea medicală. Aceasta creşte incidenţa naşterilor neasistate
medical, ceea ce este la rândul său un alt obstacol în faţa înregistrării identităţii. Printre altele,
lipsa documentelor de identitate împiedică mulţi cetăţeni romi să participe la vot.


2.4   CICLUL DE EXCLUDERE INTERGENERAŢIONAL
26.      Excluziunile din cele trei dimensiuni sunt interdependente şi sunt perpetuate între
generaţii. De exemplu, educaţia şi competenţele necorespunzătoare şi starea precară de sănătate
afectează accesul acestora la posibilităţi de câştigare a unui venit. În acelaşi timp, lipsa
posibilităţilor de câştig duce la resurse insuficiente pentru a susţine educaţia copiilor şi pentru a
menţine condiţii de viaţă care să favorizeze o stare bună de sănătate. Datele strânse de
Observatorul pentru Romi arată că 79% din părinţii cu cel puţin un copil care a părăsit şcoala
menţionează sărăcia şi lipsa mijloacelor materiale ca motiv principal pentru abandonul şcolar.22
Alţi 7% dintre respondenţi au declarat că motivul părăsirii şcolii a fost nevoia de a implica
respectivul copil în activităţi generatoare de venit. Sărăcia este adesea un motiv menţionat şi
pentru neconsultarea unui doctor la nevoie; 84% din gospodăriile de romi care nu au apelat la
îngrijirea medicală necesară au răspuns „prea scump” ca motiv. 23 Lipsa accesului la servicii şi
condiţii de viaţă de bază, precum spaţiu sau lumină corespunzătoare, împiedică elevii romi să
înveţe acasă, ceea ce le afectează performanţele şcolare. Ciclul de excludere intergeneraţional se
perpetuează atunci când rezultatele şcolare scăzute şi starea precară de sănătate limitează şansele
de muncă în rândul următoarei generaţii de romi.

27.   Ciclul intergeneraţional de excludere a romilor poate fi întrerupt doar dacă este
abordată corespunzător inegalitatea de şanse manifestată la începutul vieţii pentru

                                                 19
generaţia următoare de romi. Primii de ani de viaţă reprezintă piatra de temelie pentru
dezvoltarea personală şi influenţează potenţialul de dezvoltare personală pentru tot parcursul
vieţii. De exemplu, din moment ce creierul se dezvoltă cel mai repede în primii ani de viaţă, lipsa
de alimentaţie, stimulare sau educaţie în aceşti ani poate afecta în mod ireversibil creierul,
împiedicând astfel o creştere şi dezvoltare completă. Copiii care sunt supuşi unui nivel foarte
ridicat de stres riscă să fie expuşi unei diminuări a capacităţilor cognitive şi socio-emoţionale pe
viitor. Prin urmare, educaţia timpurie este esenţială, dar şi obiceiurile de alimentaţie precară,
condiţiile de locuit neadecvate şi condiţii de viaţă sărăcăcioase (lipsa apei şi a canalizării)
provocate de sărăcie trebuie abordate şi îmbunătăţite. Intervenţiile în timpul primilor ani de viaţă
vor fi esenţiale pentru a îmbunătăţi potenţialul romilor de a reuşi la şcoală, de a-şi păstra o stare
bună a sănătăţii şi de a se bucura de câştiguri şi şanse mai bune în viitor. 24 Dacă România
reuşeşte să creeze rezultate mai bune pentru copiii romi, aceşti copii vor ajunge adulţi productivi
care, la rândul lor, le pot oferi copiilor lor şanse mai bune.
28.     Intervenţiile bine structurate la nivelul politicilor pot ajuta la atingerea
potenţialului social şi economic al incluziunii romilor în România. În ciuda acestei imagini
descurajante a unei excluziuni auto-alimentate şi perpetuă din cele trei dimensiuni, există
posibilităţi de „fisurare” a ciclului intergeneraţional care au demonstrat că pot asigura rezultate
bune în alte contexte. De exemplu, politicile publice care facilitează accesul la dezvoltarea
timpurie pentru copiii dezavantajaţi, instruirea în vederea dezvoltării de abilităţi pentru tinerii
dezavantajaţi şi programe de modernizare a mediului din periferia localităţilor ar putea contribui
semnificativ la incluziunea socială a populaţiei rome. Secţiunea 3 identifică trei obstacole
dominante în faţa incluziunii romilor. Secţiunea 4 continuă cu acest cadru oferind o serie de
recomandări concrete privind politicile în vedere eliminării diferenţelor din cele trei domenii
principale de excluziune.




                                                 20
3     OBSTACOLE ÎN FAŢA IN CLUZIUNII ROMILOR
Eliminarea decalajelor privind dezvoltarea abilităţilor, şansele de câştig şi serviciile şi condiţiile
de locuire de bază necesită o abordare integrată cu intervenţii specifice pentru aceste trei
dimensiuni. Conform interviurilor detaliate cu comunităţile rome, cu decidenţii (autori de
politici publice), ONG-uri şi alţi factori interesaţi, există trei probleme esenţiale care pot
împiedica incluziunea romilor: discriminarea, capacitatea scăzută a furnizorilor de servicii şi
caracterul necorespunzător al cadrului instituţional.


3.1   DISCRIMINAREA
29.     Apartenenţa la etnia romă sporeşte riscul de sărăcie. Analiza datelor SRR arată că un
român este cu 38% mai predispus să se confrunte cu riscul de sărăcie dacă este de origine romă,
comparativ cu un ne-rom de vârstă, sex, educaţie, membri ai familiei, comunitate şi amplasare
geografică similare (prezentat în Figura 3.1 de mai jos). În mod asemănător, 20% din decalajul
înregistrat la nivelul gradului de ocupare între romi şi vecinii ne-romi nu se poate explica prin
factori măsuraţi precum vârsta, sexul, nivelul de educaţie şi amplasarea geografică. Acest decalaj
reflectă factorii „nemăsuraţi”, care pot include competenţe nedeclarate sau factori precum
discriminare, cutume, convingeri şi valori.


        CASETA 3.1. DISCRIMINAREA CA FACTOR CE CONTRIBUIE LA DIFERENŢELE DE
                               ÎMPLINIRE A ASPIRAŢI ILOR

Prezentul studiu dezbate problema discriminării, aşa cum este ea definită de Comisia Europeană.
Discriminarea directă apare atunci când „o persoană este tratată mai puţin favorabil decât modul
în care o altă persoană este, a fost sau ar fi tratată într-o situaţie similară” pe motive de sex,
origine rasială sau etnică, disabilitate, vârstă, religie, convingeri sau orientare sexuală.
Discriminarea indirectă apare atunci când o prevedere aparent neutră ar dezavantaja în mod
specific persoane de o anumită origine rasială sau etnică în comparaţie cu alte persoane, cu
excepţia cazului în care acea prevedere este justificată în mod obiectiv printr-un scop legitim, iar
măsurile necesare obţinerii acelui scop sunt adecvate şi necesare.25
Adesea este foarte greu de măsurat şi de stabilit gradul şi influenţa discriminării într-o societate.
Teoreticienii au încercat să măsoare discriminarea în mod palpabil folosind tehnici statistice, în
special în legătură cu discriminarea pe piaţa muncii. 26 Totuşi, dovezile statistice obiective de
discriminare sunt rare, iar dacă aceste dovezi chiar există, confirmarea acestora este chiar şi mai
rară. Totuşi, experienţele declarate personal şi sentimentele de nedreptate, deşi imposibil de
cuantificat, arată în mod semnificativ nivelul de discriminare ce există în societate.
Prezentul studiu a analizat sentimentele exprimate de ne-romi faţă de romi, precum şi
experienţele personale şi sentimentele romilor şi a evaluat modul în care aceste experienţe şi
sentimente afectează bunăstarea romilor şi posibilitatea acestora de a accesa servicii. Este nevoie
de o cercetare mult mai detaliată şi specializată pentru a măsura cazurile de discri minare
împotriva romilor şi pentru a înţelege mai bine cauzele ce declanşează aceste probleme.


                                                 21
30.     Peste un sfert din romii cercetaţi declară că au fost discriminaţi din cauza etniei în
2011. În SRR, familiile rome au declarat că s-au confruntat cu cele mai ridicate niveluri de
discriminare când au încercat să cumpere sau să închirieze o proprietate (31%) sau când au
căutat un loc de muncă remunerat (30%).

31.     Romii se confruntă cu excluziunea din cauza etniei atât în domeniul furnizării de
servicii, cât şi pe diverse pieţe. Rezultatele din discuţiile din focus-grup-uri ce au avut loc cu
comunităţi de romi 27 indică faptul că atitudinile discriminatorii ale furnizorilor de servicii sunt
obstacole esenţiale ce împiedică accesul romilor la servicii. În ceea ce priveşte educaţia, o mamă
romă din Telechiu, Judeţul Bihor a explicat că „profesorii nu le predau copiilor romi la fel cum le
predau copiilor ne-romi.”28 În domeniul sănătăţii, practicile discriminatorii faţă de pacienţii romi
se manifestă prin „evitarea contactului fizic cu pacienţii; neimplicarea pacienţilor şi a familiilor
acestora în selecţia tratamentului; omiterea acordării de explicaţii privind riscurile administrării
unui anumit tip de tratament; utilizarea de proceduri agresive.”29 Aceste experienţe pot ajuta la
explicarea motivului pentru care atât de puţini romi absolvesc o instituţie de educaţia secundară
sau a motivului pentru care nu merg la medici cu regularitate. Pe piaţa muncii, romii au declarat
că angajatorii i-au informat că nu au fost angajaţi pentru că sunt „ţigani”.30 Pe piaţa financiară,
bancherii ezită să acorde împrumuturi celor care locuiesc în periferii şi lucrătorilor din sectorul
informal, în special romilor, considerându-i un grup de risc ridicat care „nu respectă regulile”.”31

32.     Stereotipurile negative şi neîncrederea sunt cauza principală a excluziunii romilor.
De exemplu, părinţii ne-romi îşi sperie copiii spunându-le „Dacă nu te porţi frumos, o să te dau
la ţigani”.32 Mass-media, inclusiv televiziunea, filmele şi reclamele, conţin imagini înjositoare şi
stereotipuri despre romi.33 Articolele şi imaginile descriu romii ca provocând violenţă în cazul
revoltelor dintr-o comunitate sau că se comportă agresiv. Un studiu recent realizat de Consiliul
Naţional pentru Combaterea Discriminării (CNCD) arată că 45% din ne-romi „sunt speriaţi când
se întâlnesc cu un grup de romi pe stradă.”34 Aceasta indică un nivel profund de neîncredere între
cele două populaţii.

33.     Discriminarea poate fi combătută în cel mai eficient mod prin adoptarea unei
abordări bivalente: combaterea surselor de discriminare şi sancţionarea actelor de
discriminare. Rădăcinile discriminării, precum stereotipurile negative şi neîncrederea, trebuie
combătute prin îmbunătăţirea imaginii negative pe care o au romii şi prin intensificarea
interacţiunilor dintre romi şi ne-romi pentru a obţine un nivel de înţelegere reciprocă. Actele
discriminatorii trebuie sancţionate cu stricteţe, cu un nivel de toleranţă zero, prin aplicarea
eficace şi consecventă a legislaţiei din domeniul combaterii discriminării. Sursele de
discriminare manifestată la nivelul prestărilor de servicii ar putea fi reduse prin îmbunătăţirea
competenţei culturale a furnizorilor de servicii publice (cadre didactice, cadrele medicale, poliţia,
angajaţii din primarii) şi prin creşterea numărului şi capacităţii mediatorilor care acţionează ca


                                                 22
punte de legătură între romi şi furnizorii de servicii. Secţiunea de mai jos detaliază provocările
aferente furnizorilor de servicii şi mediatorilor.

         CASETA 3.2: POTENŢIALUL CONTRIBUŢIEI MEDIATORILOR ŞI CONSILI ERILOR
                                    COMUNITARI

România a desfăşurat o activitate de pionierat în implicarea mediatorilor comunitari pe probleme
ale romilor. Aceştia au fost introduşi de Romani CRISS, un ONG implicat în problematica romă,
încă din 1992, în cadrul unui program de atenuare a conflictelor comunitare. România a fost şi
prima ţară din regiune care a instituţionalizat programul mediatorului sanitar, în 2002.

Mediatorii comunitari constituie o punte de legătură între comunităţile rome şi şcoli şi centrele
medicale sau între familiile rome şi furnizorii de servicii publice. Studiile calitative realizate
pentru acest raport sugerează că mediatorii pot juca un rol important. Mediatorii sanitari locali,
de exemplu, pot contribui la schimbarea normelor sociale care au descurajat utilizarea serviciilor
medicale. Acest deziderat se poate realiza prin combaterea stigmatului social asociat cu
accesarea serviciilor de consiliere, a serviciilor medicale de sănătate a reproducerii şi a realizării
de analize medicale pentru identificarea afecţiunilor cu transmitere sexuală. Mediatorii şcolari
pentru romi au avut un impact pozitiv în mai multe domenii, contribuind la scăderea numărului
de cazuri de părăsire timpurie a şcolilor şi a cazurilor de neînscriere la şcoală, la îmbunătăţirea
obţinerii de rezultate şcolare şi academice bune în rândul elevilor romi şi la reducerea
absenteismului din rândul elevilor. Aceşti mediatori au activat şi în sensul combaterii segregării
elevilor romi şi ne-romi din clase, precum şi în scopul desegregării şcolilor. Mediatorii romi au
ajutat la îmbunătăţirea comunicării dintre şcoli şi comunitatea romă şi a atitudinii profesorilor
faţă de elevii de etnie romă.

O analiză calitativă regională a mediatorilor sanitari pentru romi realizată prin Programele de
Sănătate Publică ale Open Society ilustrează faptul că mediatorii au avut în general succes în
schimbarea părerilor şi atitudinilor furnizorilor de servicii medicale. Mediatorii au sesizat o
reducere a comportamentului discriminatoriu şi a utilizării limbajului abuziv de către doctorii cu
care lucrează. Aceştia cred şi că au ajutat personalul medical să înţeleagă mai bine romii şi că le -
au îmbunătăţit capacitatea de a oferi îngrijire medicală prin interacţiuni mai eficace cu pacienţii
romi.

Sursa: Roma Health Mediators: Success and Challenges (New York: Open Society Foundations, 2011),
http://www.opensocietyfoundations.org/sites/default/files/roma-health-mediators-20111022.pdf.


3.2   CAPACITATEA FURNIZORILOR DE SERVICII
34.     Furnizorii de servicii se confruntă adesea cu probleme semnificative în relaţia lor cu
clienţii de etnie romă. La nivel local, adesea nu există resurse financiare suficiente pentru a


                                                 23
întâmpina nevoile comunităţilor rome privind prestarea de servicii mai bune. Decalajele la nivel
de informaţii şi obstacolele la nivel de comunicare nu fac decât să sporească aceste provocări. În
anumite cazuri nu există stimulente pentru a îmbunătăţi nivelul serviciilor. În alte cazuri,
furnizorii de servicii nu înţeleg contextul local al comunităţilor rome, ceea ce afectează calitatea
serviciilor.

35.     Aspectele ce ţin de capacitate se reflectă în special în educaţie. Şcolile care deservesc
în special copii romi suferă de un nivel scăzut al calităţii predării care provine la rândul său din
instruirea necorespunzătoare a profesorilor şi din resurse de învăţare neadecvate. Mai multe
studii au constatat că şcolile cu un procent mai mare de elevi romi tind să aibă personal mai puţin
calificat şi cu mai puţină experienţă, plus o fluctuaţie ridicată a cadrelor. Infrastructura şcolară şi
resursele sunt corelate cu calitatea actului pedagogic şi sunt necorespunzătoare în multe şcoli cu
o proporţie ridicată de elevi romi. O concentraţie de romi într-o şcoală, de exemplu, este asociată
cu calculatoare, laboratoare, terenuri de sport, biblioteci mai puţine şi de o calitate mai scăzută,
precum şi cu un număr insuficient de manuale per elev. Aceasta duce la şanse necorespunzătoare
de învăţare pentru copiii romi.

36.     Programul cu mediatorul şcolar este promiţător, dar trebuie consolidat. În ciuda
rolului pozitiv recunoscut al mediatorilor şcolari romi, programele cu mediatori acoperă doar
parţial comunităţile rome. S-ar putea îmbunătăţi capacitatea existentă prin crearea de stimulente
corespunzătoare. Studiul realizat de Agenţia „Împreună” arată că peste jumătate (55%) din
şcolile incluse în studiu nu dispun de un mediator şcolar, inclusiv şcolile în care peste 50% din
elevi sunt Romi.35 Între 2003 şi 2013, prin diverse programe, în România au fost instruiţi 1.001
mediatori şcolari în total: din aceştia, numărul mediatorilor activi în prezent este de circa 400, 36
sugerând că există loc de mai bine la nivelul valorificării capacităţii existente. Unii primari locali
au realocat resursele programului mediatorului şcolar altor domenii; în alte cazuri, mediatorii
comunitari au renunţat din cauza salariilor neatractive. În plus, este imperios necesară o mai bună
reglementare a rolului mediatorilor romi. De exemplu, mediatorii sunt adesea ignoraţi şi li se
alocă sarcini administrative sau de curăţenie. În alte cazuri, sunt alocaţi să le predea copiilor romi
în locul profesorilor titulari, în timp ce profesorii titulari le predau doar ne-romilor.

37.     Soluţionarea problemei privind calitatea necorespunzătoare a serviciilor de bază
pentru romi necesită investiţii pentru a consolida capacitatea furnizorilor de servicii de a
presta aceste servicii. Câteva iniţiative existente de formare şi de sensibilizare a furnizorilor de
servicii promit deja să fie eficace. Un astfel de program avizează primarii în legătură cu
provocările cu care se confruntă de obicei familiile rome. ONG-urile locale consideră că acest
program are rezultate foarte bune. În plus, majorarea bugetelor locale pentru şcolile sub-dotate şi
pentru mediatorii comunitari reprezintă o şansă importantă. Dar potenţialul se va atinge doar
dacă sunt introduse mecanisme corespunzătoare de monitorizare a cheltuielilor, astfel încât
bugetele alocate chiar să îmbunătăţească nivelul de calitate al şcolilor şi să le permită

                                                  24
mediatorilor romi să presteze servicii mai bune şi mai numeroase. Mai mult, sinergiile din rândul
diferitelor activităţi de mediere (educaţie, sănătate, ocupare) pot fi analizate în funcţ ie de
succesul exemplelor locale sau internaţionale, astfel încât mediatorii să poată consolida legăturile
dintre comunităţi şi servicii sau facilităţi prin rolul lor de punte de legătură.


3.3   CADRUL INSTITUŢIONAL PENTRU INCLUZIUNEA ROMILOR
38.      Planificarea şi implementarea eficace a intervenţiilor privind incluziunea romilor în
România au fost afectate de lipsa mandatelor şi răspunderilor clare. Dacă instituţiile
responsabile cu soluţionarea incluziunii romilor nu au mandate clare, inclusiv mecanisme de
stimulare pentru a implementa aceste mandate, este greu să le tragi la răspundere şi să depui
eforturi concentrate pentru a implementa acţiuni prioritate într-un mod integrat. Situaţia se
complică şi mai mult când mandatul şi răspunderea nu coincid pe deplin. De ex emplu,
implementarea Strategiei Naţionale pentru Incluziunea Romilor (SNIR) nu beneficiază de un
cadru instituţional şi juridic consecvent. Unele măsuri propuse în această strategie nu intră sub
incidenţa mandatului juridic al autorităţilor locale, afectând semnificativ implementarea. La nivel
naţional, nici Agenţia Naţională pentru Romi, responsabilă de coordonarea implementării SNIR,
nici Grupul de Lucru Interministerial, care se ocupă de coordonarea şi implementarea politicilor
publice pentru romi, nu deţin prerogative legale suficiente pentru a trage la răspundere instituţiile
responsabile de implementarea SNIR. Aplicabilitatea şi complexitatea intervenţiilor necesare la
implementarea SNIR necesită acordarea unui grad sporit de atenţie la cele mai înalte niveluri.
Instituţiile responsabile trebuie să comunice între ele, să aibă proceduri decizionale clare şi
transparente şi să coreleze bugetele cu strategiile, pe baza unui set clar de priorităţi. Mai mult,
există o şansă vitală de a implementa un cadru detaliat de monitorizare care să le permită
instituţiilor responsabile să urmărească evoluţia şi să îmbunătăţească intervenţiile în mod
corespunzător.

39.     Măsurile de politici publice propuse în SNIR nu sunt mereu fundamentate
corespunzător. Dezvoltarea autorităţii decizionale la nivel local nu a fost însoţită de
descentralizarea corespunzătoare a bugetului. În plus, reducerile bugetare impuse de la nivel
central asupra bugetelor locale au afectat semnificativ autonomia guvernelor locale, dat fiind că
bugetele locale au scăzut substanţial. În aceste limitări bugetare şi cu acest nivel de
impredictibilitate, strategiile de dezvoltare locală, inclusiv SNIR, au devenit mult mai puţin
importante în practică. Conform unui raport de monitorizare a societăţii civile privind
implementarea Strategiei Naţionale pentru Integrarea Romilor, 37 sunt incluse în strategie şi
anumite măsuri de politici publice care nu sunt foarte bine armonizate cu obiectivele SNIR.
Există riscul ca aceste măsuri să împovăreze autorităţile locale fără a avea impact asupra romilor
sau să ducă la eforturi şi cheltuieli care nu duc la incluziunea romilor.

40.    Adesea, romii nu sunt luaţi în calcul în mod explicit în cadrul programelor de
incluziune socială. 38 În prezent, politicile, programele şi investiţiile sociale specifice se

                                                 25
concentrează adesea pe grupuri de populaţie dezavantajate, dar fără metodologii specifice pentru
a măsura dezavantajele. Deşi acestea nu trebuie să se concentreze întotdeauna exclusiv pe romi,
absenţa criteriilor specifice pentru identificarea grupurilor ţintă şi lipsa unei metodologii clare
prin care să se măsoare aceste criterii îngreunează crearea de programe sociale specifice la nivel
local. Strategia pentru Incluziunea Romilor se concentrează în mod explicit pe romi, dar nu sunt
colectate în mod sistematic datele despre etnia beneficiarului programului pentru a le monitoriza
evoluţia. Informaţiile despre apartenenţa etnică ar permite o urmărire mai bună a evoluţiei
impacturilor sociale pentru romi şi comunităţile ne-rome şi ar permite o analiză mult mai
profundă a cauzelor sărăciei.

41.     Capacitatea insuficientă a comunităţilor locale de a crea şi de a implementa proiecte,
în contextul unui sprijin necorespunzător acordat de la nivel central, afectează şansa
multor comunităţi dezavantajate de a beneficia de fondurile UE.39 Fondurile structurale UE,
Fondul de Coeziune şi Fondul European Agricol pentru Dezvoltare Rurală nu ajung la
comunităţile marginalizate de romi în mod adecvat. Şi rata generală de absorbţie a fondurilor
structurale şi a fondurilor de coeziune ale UE în timpul perioadei 2007-2013 a fost scăzută în
România. Acest lucru a fost provocat de câţiva factori-cheie: (a) lipsa unei armonizări între
legislaţia care reglementează implementarea instrumentelor structurale şi alte acte legislative
naţionale relevante; (b) proceduri administrative complexe; (c) lipsa capacităţii administrative
atât la nivelul autorităţilor de management cât şi în rândul beneficiarilor; (d) nivelul scăzut de
răspundere al autorităţilor locale manifestat în procesul de soluţionare a problemelor cu care se
confruntă romii şi alte comunităţi dezavantajate; (e) lipsa capacităţii de co-finanţare a
autorităţilor locale; şi (f) repartizarea incertă a sarcinilor în rândul ministerelor şi al altor entităţi
publice de la nivel naţional.

42.     Consultările limitate privind politicile publice privitoare la incluziunea socială a
romilor la nivel local compromit relevanţa şi sustenabilitatea măsurilor de implementare.
Din această cauză, nu se poate valorifica oportunitatea de a se asigura că măsurile pentru
rezolvarea incluziunii romilor reflectă cel mai bine nevoile şi şansele locale. În plus, constatările
studiului calitativ pentru prezentul raport sugerează că atitudinile discriminatorii ale anumitor
reprezentanţi faţă de romi afectează evoluţia spre o participare adevărată a romilor în crearea şi
implementarea programelor de incluziune care îi privesc.

43.     Capacitatea disponibilă la nivel local pentru a dezvolta şi a implementa proiecte
integrate este un factor-cheie pentru îmbunătăţirea condiţiilor de viaţă ale romilor.
Condiţiile precare de viaţă ale romilor din România se manifestă în mai multe feluri, în funcţie
de contextul comunităţii, şi necesită o gamă la fel de diversificată de intervenţii. De exemplu, pur
şi simplu acordarea de locuinţe sociale, deşi deosebit de costisitoare, nu aduce mereu o
îmbunătăţire semnificativă a condiţiilor de viaţă ale romilor. În anumite cazuri, modernizarea
serviciilor specifice (ex., apă, electricitate, transport) sau îmbunătăţirea accesului la sănătate,

                                                   26
educaţie şi şanse de angajare constituie o soluţie mult mai eficientă, atât din punct de vedere
social, cât şi economic, decât aducerea oamenilor în case noi. Mai mult, aceste intervenţii trebuie
să fie corelate cu măsuri de abordare a riscurilor privind sustenabilitatea. Un risc dominant îl
constituie suportabilitatea: asigurarea capacităţii continue a cetăţenilor romi de a plăti chirie,
împrumuturi sau utilităţi ar putea implica şi intervenţii care să îi ajute să-şi găsească locuri de
muncă sau să-şi crească veniturile. Astfel de intervenţii integrate se dezvoltă şi se implementează
cel mai bine la nivel local, deoarece creşte nivelul de asumare şi de sustenabilitate al proiectelor
prin identificarea priorităţilor factorilor interesaţi şi a capacităţii acestora de a folosi, de a păstra
şi de a menţine serviciilor în stare funcţională. De asemenea, contribuie şi la incluziunea socială
a acestora prin insuflarea unui sentiment de putere. Participarea comunităţilor ne-rome este de
asemenea esenţială pentru evitarea stigmatizării romilor, pentru a susţine interacţiunea şi
cooperare dintre romi şi ne-romi în baza unor interese comune şi pentru a obţine sprijinul ne-
romilor pentru proiecte.


44.     Pe scurt, politicile eficace pentru incluziunea romilor depind de un nivel clar de
răspundere, de alocarea unui buget corespunzător, de intervenţii specifice eficace, de
participarea romilor şi de o capacitate crescută a autorităţilor locale de a gestiona proiecte.
Aceste eforturi pot fi însoţite de un sistem detaliat de monitorizare şi evaluare, care să le permită
autorităţilor să urmărească evoluţia şi să tragă la răspundere factorii interesaţi răspunzători. O
evaluare riguroasă a impactului s-ar putea aplica şi în cazul anumitor programe strategice-cheie
de învăţare, de diseminare şi de replicare a intervenţiilor care s-au dovedit a fi eficiente.




                                                   27
4     INTERVENŢII PRIORITARE ŞI MĂSURI DE POLI TICI PUBLICE
Pentru a înregistra progrese în legătură cu incluziunea romilor, este nevoie de un pachet
integrat de intervenţii şi investiţii specifice. Acestea ar trebui să se concentreze pe îmbunătăţirea
şanselor generaţiilor următoare de romi şi ale familiilor lor de dezvoltare a competenţelor
(inclusiv în domeniul sănătăţii şi educaţiei), a şanselor de câştig şi a serviciilor de bază şi a
condiţiilor de locuit. Studiul sugerează şi măsuri de politici publice implementate pentru a
consolida răspunderea şi pentru a asigura implementarea eficace a acestor intervenţii.


4.1   O ABORDARE INTEGRATĂ PENTRU INCLUZIUNEA ROMILOR
45.     Întreruperea ciclului intergeneraţional privind excluziunea romilor necesită
intervenţii pentru a rezolva factorii numeroşi care provoacă inegalitate. Aceasta se referă la
abordarea obstacolelor pe care le întâmpină copiii romi, în special cele privind educaţia şi
dezvoltarea abilităţilor proprii; condiţiile de viaţă şi accesul la sănătate, apă, salubritate; şi, nu în
cele din urmă, locurile de muncă pentru părinţi şi venitul familiei. Drept urmare, acest studiu
recomandă trei intervenţii specifice: (a) eliminarea diferenţei privind dezvoltarea timpurie prin
investiţii specifice în sănătate, alimentaţie şi educaţie; (b) realizarea de investiţii în dezvoltarea
competenţelor şi angajabilităţii tineretului şi a tinerilor adulţi romi pentru a le facilita inserţia pe
piaţa muncii şi a combate sărăcia gravă a familiilor de romi care le limitează în prezent accesul la
o alimentaţie corespunzătoare, sănătate, educaţie şi locuinţe, afectând dezvoltarea copiilor lor; şi
(c) susţinerea măsurilor de îmbunătăţire a condiţiilor de locuit şi accesul la infrastructura de bază
pentru a îmbunătăţi bunăstarea familiilor rome, creând în acelaşi timp un mediu care să
favorizeze dezvoltarea timpurie a copiilor. La nivelul acestor trei domenii, recomandăm (d)
îmbunătăţirea calităţii serviciilor sociale pentru a asigura eficacitatea tuturor intervenţiilor; (e)
îmbunătăţirea coordonării, responsabilizarea, structurile de motivare, precum şi monitorizarea şi
evaluarea pentru a genera şi a urmări rezultatele concrete, inclusiv la un nivel foarte înalt; şi (f)
combaterea stereotipurilor negative legate de romi şi realizarea de investiţii în proiecte care
necesită interacţiuni între romi şi ne-romi pentru a combate problema discriminării (Figura 4.1).
46.     Problemele complexe, interconectate necesită o abordare integrată şi soluţii
polivalente. Abordările integrate creează sinergii şi pot creşte eficacitatea, eficienţa şi
sustenabilitatea intervenţiilor. Se poate obţine integrare la niveluri diferite şi sub forme diferite.
Diversele intervenţii pot fi combinate pentru a atinge un obiectiv comun, de exemplu, prin
combinarea intervenţiilor de dezvoltare timpurie a copiilor cu intervenţii privind infrastructura de
bază în vederea creşterii impactului educaţional. O intervenţie poate conţine atât măsuri „ hard”
cât şi măsuri „soft”, de exemplu combinând infrastructura socială propriu-zisă cu instruirea
furnizorilor de servicii care exploatează respectiva infrastructură. O intervenţie poate combina
mai multe măsuri pentru a aborda atât impedimentele la nivel de ofertă (ex., lipsa furnizorilor de
servicii medicale), cât şi provocările la nivel de cerere (ex., lipsa informării) în vederea atingerii
impactului scontat. În final, se pot folosi resurse comune pentru a implementa intervenţii sau

                                                   28
activităţi multiple: de exemplu, acelaşi mediator comunitar poate ajuta romii să acceseze mai
multe servicii sociale, funcţionând în acelaşi timp şi ca o punte de legătură între comunităţile
rome, reprezentanţii publici şi comunităţile ne-rome, compensând lipsa de comunicare şi
favorizând o conştientizare şi o înţelegere reciproce.

47.     Este important ca intervenţiile să abordeze provocările legate atât de ofertă, cât şi
de cerere. Multe comunităţi rome sunt deosebit de sărace şi asigurarea unei infrastructuri sau a
unor servicii noi nu implică automat şi utilizarea acestora. Trebuie evaluate şi îndepărtate
obstacolele privind cererea, de exemplu obstacolele aferente nivelului scăzut de conştientizare
din rândul utilizatorilor, mijloacele financiare, capacitatea limitată, costurile aferente şanselor de
dezvoltare, normele sociale şi riscurile (siguranţa, demnitatea, reputaţia etc.). Chiar dacă un
serviciu este disponibil, oamenii nu îl vor folosi dacă nu-i cunosc beneficiile sau dacă este prea
scump. Mai mult decât atât, chiar şi dacă un serviciu se oferă gratuit, oamenii pot decide să nu îl
folosească în cazul în care „costul tranzacţiei” sau „costul de oportunitate” respective sunt
considerate prea ridicate: de exemplu, utilizarea serviciului poate implica anumite costuri de
transport sau salarii pierdute în timpul în care nu se lucrează. Teama de a fi tratat
necorespunzător sau de a fi umilit de furnizorii de servicii publice, cum sunt profesorii şi
furnizori de servicii medicale, pot descuraja intenţia de a accesa un serviciu.

   FIGURA 4.1. ÎNTRERUPEREA CICLULUI DE EXCLUZIUNE INTERGENERAŢIONAL PRIN
                INTERVENŢII SPECIFICE ŞI MĂSURI DE POLITICI PUBLICE




                                                 29
4.2   INTERVENŢII SPECIFIC E ÎNTREPRINSE PENTRU A OFERI ŞANSE
      EGALE ROMILOR
4.2.1 INTERVENŢIA 1: INVESTIŢII ÎN                      ELIMINAREA          DIFERENŢELOR           DE
      DEZVOLTARE TIMPURIE A COPIILOR
54.     Politicile privind dezvoltarea aptitudinilor ar trebui să fie o prioritate pentru
incluziunea romilor. Îmbunătăţirea educaţiei şi a competenţelor este esenţială pentru
îmbunătăţirea perspectivelor generaţiei următoare pe piaţa muncii, precum şi pentru atenuarea
diferenţelor de angajare cu care se confruntă generaţia actuală de adulţi romi. Investiţiile în
intervenţii de calitate pentru dezvoltarea timpurie a copiilor în comunităţile de romi ar putea
implica îmbunătăţirea infrastructurii şcolare; colaborarea cu părinţii şi stimularea participării;
combaterea părăsirii şcolare prin creşterea medierii în şcoli şi transformarea şcolilor în medii mai
prietenoase pentru toţi elevii; şi îmbunătăţirea calităţii şcolilor cu un procent ridicat de elevi romi
prin instruirea şi motivarea profesorilor şi prin alocarea bugetelor corespunzătoare. Aceste
măsuri vor contribui la eliminarea decalajelor la nivel de competenţe pe termen lung.

55.    Date fiind consecinţele deosebit de favorabile ale dezvoltării timpurii a copiilor şi
decalajul foarte mare care există între romi şi ne-romi în România, practicienii ar trebui:
     Să ia în calcul iniţiative care motivează familiile să meargă la controale medicale regulate,
       gratuite, în centre apropiate de comunităţile în care trăiesc. Această măsură ar trebui să
       includă acţiuni pentru creşterea nivelului de conştientizare a importanţei acestor controale
       medicale şi să informeze familiile despre cum pot accesa serviciile medicale în mod
       gratuit. Priorităţile pot include creşterea accesului la şi utilizarea serviciilor de planificare
       familială şi consiliere, îngrijire medicală prenatală şi îngrijire medicală timpurie a
       copiilor.
     Dezvoltarea şi implementarea iniţiativelor de popularizare (campanii de outreach), cum
       ar fi campanii naţionale în presă, care să se concentreze pe sănătatea mamei şi copilului,
       pe o dietă sănătoasă şi pe prevenirea comportamentelor riscante.
     Crearea de stimulente inovatoare care să recompenseze direct rezultatele – cum ar fi
       finalizarea programului de vaccinare pentru copiii romi – şi asigurarea unor bonusuri
       specifice pentru furnizorii responsabili.
     Utilizarea grădiniţelor pentru a instrui părinţii în legătură cu importanţa stimulării
       învăţării acasă.
     Investirea în extinderea educaţiei preşcolare de calitate în comunităţi cu un procent mare
       de romi, cu personal, resurse şi curriculum corespunzătoare care acordă atenţia cuvenită
       dezvoltării competenţelor socio-emoţionale. Exemple de astfel de programe în Europa şi
       în cele două Americi includ Tools of the Mind (n.t. – Instrumentele minţii) şi PATHS.
     Implicarea părinţilor în parteneriate de educaţie timpurie a copiilor, inclusiv sisteme
       preşcolare furnizate în comunitate.
     Acordarea unor stimulente financiare şi eliminarea barierelor financiare care afectează
       iniţiativele de educaţie timpurie a copiilor. O variantă ar fi să se introducă subvenţii
                                                  30
        anuale pentru familii, în contextul reformelor de asistenţă socială, condiţionate de
        prezenţa la grădiniţe a copiilor cu vârste între 3 şi 4 ani, care să acopere tax ele de
        şcolarizare şi costurile cu alimentaţia în grădiniţe.


        CASETA 4.1. ABORDAREA UNGARIEI PRIVIND E DUCAŢIA TIMPURIE A C OPIILOR

În Ungaria, numărul înscrierilor copiilor romi la grădiniţă este mult mai ridicat decât în ţările
vecine: 49% din copiii romi din Ungaria merg la grădiniţă, un procent semnificativ mai ridicat
faţă de cel din România. 86% din copii romi de 5 ani din Ungaria merg la grădiniţă. Conform
Băncii Mondiale, „noua lege a educaţiei in Ungaria, adoptată în decembrie 2011, stabileşte
înscrierea obligatorie la grădiniţă de la 3 ani. Vârsta obligatorie de înscriere în învăţământul
primar este de 6 ani, deşi copiii pot rămâne la grădiniţă încă un an, până la vârsta de 7 ani.
Grădiniţele din sectorul public sunt gratuite; acestea percep o compensaţie pentru servicii
suplimentare neincluse în activităţile de bază, ex., mese, excursii şi activităţi extracuriculare.”
Învăţământul preşcolar este finanţat printr-o combinaţie de fonduri de la bugetul de stat (ce
acoperă cam o treime din costuri), contribuţii ale părinţilor (acoperind 10%) şi subvenţii de la
autorităţile locale (acoperind puţin peste jumătate din total, deşi această parte a reprezentat o
problemă pentru municipalitățile sărace). Taxele plătite de părinţi sunt reduse sau eliminate
complet pentru familiile cu venituri mici.
Primăriile pot contracta furnizori privaţi sau pot recruta voluntari pentru a soluţiona problemele
legate de capacitate. Pentru a îmbunătăţi accesul familiilor sărace, mesele sunt acordate gratuit în
cazul în care se îndeplinesc anumite criterii. Mai mult, în 2009 s-a introdus un program de
subvenţii cu anumite condiţionalităţi, care încurajează părinţii săraci să -şi înscrie copiii la o
vârstă cât mai fragedă. Acest „program de subvenţii pentru grădiniţe” le acordă familiilor o
subvenţie bianuală de 10.000 de forinţi maghiari (35 EUR) per copil cu vârsta între 3-4 ani, cu
condiţia frecventării învăţământului preşcolar.
Sursa: Banca Mondială, Toward an Equal Start: Closing the Early Learning Gap for Roma Children in Eastern
Europe (Washington, DC: World Bank, 2012), http://go.worldbank.org/F2QMFQ7FJ0.



4.2.2 INTERVENŢIA 2: INVESTIŢII ÎN COMPETENŢELE ŞI ANGAJABILITATEA
      TINERILOR ROMI ŞI A TINERILOR DE VÂRSTĂ ADULTĂ
56.     Politicile de angajare trebuie să se concentreze pe îmbunătăţirea competenţelor şi
angajabilităţii romilor. Concluziile studiului indică o nevoie de programe de formare pentru
angajare specifice tinerilor şi femeilor rome care sunt dezavantajaţi şi şomeri. Stimulentele
acordate persoanelor aflate în căutarea unui loc de muncă ar trebui îmbunătăţite şi legate strâns
de procesul de creare a locurilor de muncă. La crearea acestor politici, trebuie să se ţină cont de
efectul transformaţional al angajării persoanelor şi familiilor, inclusiv efecte posibile la nivel
intergeneraţional: şi anume, instruirea şi angajarea în rândul adulţilor pot contribui la impacturi

                                                   31
educaţionale mai bune în rândul copiilor. Aceste iniţiative le pot oferi copiilor romi un model de
urmat în rândul părinţilor lor care lucrează. Ţinând cont de rolul esenţial atât al competenţelor
cognitive şi ne-cognitive în impactul asupra angajării, trebuie să se ţină cont de intervenţiile de
mai jos.
În domeniul educaţiei:
      Trebuie luate măsuri mai degrabă pentru a preveni părăsirea şcolară, decât pentru a
       încerca reintegrarea tinerilor care au părăsit şcoala:
           o Trebuie îmbunătăţit mediul din şcoli pentru a încuraja implicarea, învăţarea şi
                bunăstarea tuturor elevilor.
           o Stabilirea unui sistem de alertare timpurie în legătură cu elevii care prezintă riscul
                de părăsire a şcolii, inclusiv activităţi de consiliere şi mentorat în special pentru
                elevii care se confruntă cu acest risc.
      Şcolile trebuie să fie mai inclusive, să joace un rol mai pregnant şi să fie mai deschise
       către copiii romi:
           o Trebuie instruiţi profesorii, astfel încât aceştia să deprindă obișnuința unor
                abordări şi practici eficiente, concentrându-se pe educaţia inclusivă şi pe istoria,
                limba şi cultura romilor.
           o Adaptarea curriculei pentru a reliefa contextele culturale ale comunităţilor de
                romi; ajustarea orarului astfel încât acesta să ţină cont de activităţile obişnuite ale
                familiilor rome; utilizarea materialelor de învăţare relevante pentru nevoile
                elevilor romi.
           o Acordarea atenţiei către dezvoltarea abilităţilor socio-emoţionale, cu activităţi de
                învăţare care să promoveze modele de urmat din rândul comunităţilor de romi în
                vederea creşterii respectului de sine a copiilor din punct de vedere etnic.
           o Includerea opiniei copiilor în procesul decizional al şcolii prin crearea de consilii
                ale elevilor, care ar trebui să includă şi reprezentanţi ai copiilor romi.
           o Investiţii în extinderea activităţilor de mentorat şi meditaţii pentru romi în şcoli.
      Extinderea şi îmbunătăţirea eficacităţii programului mediatorului şcolar pentru a include
       treptat toate şcolile cu procent ridicat de romi.
      Îmbunătăţirea măsurilor antidiscriminatorii specifice (ex., locuri rezervate în universităţi)
       pentru copiii şi tinerii romi. Aceste măsuri ar trebui să includă tineri vorbitori de romani
       din comunităţi rurale izolate pentru a le permite şi celor mai dezavantajaţi să atingă
       niveluri educaţionale mai înalte.
      Facilitarea implicării părinţilor în educaţie: de exemplu, organizarea grupurilor de sprijin
       pentru părinţi în comunităţi rome şi crearea unor situaţii în care părinţii romi să aibă
       ocazia să participe la activităţile şcolare zilnice.
      Stimularea profesorilor pentru a lucra cu elevi romi: de exemplu, posibilitatea lansării
       programului „Profesori pentru România”.40 Posibilitatea introducerii remuneraţiei bazate



                                                 32
       pe performanţă care să recompenseze profesorii care îmbunătăţesc rezultatele elevilor
       romi.
      Revizuirea curriculei pentru profesori: introducerea modulelor specifice cu scopul de a
       reduce părăsirea timpurie a şcolii în rândul grupurilor vulnerabile precum romii, bazate
       pe abordări eficace.
      Investiţii în transportul copiilor romi care locuiesc departe de şcoli.

              CASETA 4.2: CORELARE A ASISTENŢEI FINANCIARE CU EDUCAŢIA ŞI
                 SĂNĂTATEA: TRANSFERUL CONDIŢIONAT AL FON DURILOR

Pot politicile sociale să depăşească statutul de simplă asistenţă şi să devină instrumente active ale
transformării socio-economice? Iniţiativele din Mexic şi Brazilia arată că acest lucru este posibil.
Programul „Bolsa Família” din Brazilia, asemenea predecesorului său mexican, este considerat a
fi unul dintre factorii-cheie din spatele evoluţiei recente semnificative a ţării în vederea reducerii
sărăciei şi inegalităţii. Programul acoperă 11 milioane de familii, adică o bună parte din populaţia
cu venituri mici a ţării. Programul le acordă acestor familii subvenţii lunare cu condiţia prezenţei
cu regularitate la şcoală a copiilor şi a prezentării la controale medicale regulate. Familiile sărace
cu copii primesc în medie 70 de reais (circa 35 USD) prin viramente directe. Conform Băncii
Mondiale, „Deşi destul de modest din punctul de vedere al resurselor, comparativ cu alte
programe sociale braziliene, ca de exemplu asigurările sociale, programul „Bolsa Família" poate
avea cel mai mare impact asupra vieţilor a milioane de brazilieni cu venituri mici.”
S-au implementat programe similare şi în alte ţări din America Latină. Chiar şi oraşul New York
a anunţat recent programul său de transfer condiţional de fonduri „Opportunity NYC”, modelat
după „Bolsa Família” şi programul mexican echivalent. „Este un exemplu de ţară dezvoltată
care adoptă şi învaţă din experienţele aşa-numitelor economii emergente.”
Sursa: Banca Mondială, “Bolsa Família: Changing the Lives of Millions in Brazil,” August 27, 2007,
http://go.worldbank.org/3QI1C7B5U0.


În domeniul ocupării locurilor de muncă:

      Crearea şi implementarea unui program de dezvoltare a competenţelor special pentru
       tineretul dezavantajat. Un astfel de program ar trebui să combine formarea pe teme
       elementare, cum ar fi de competenţa cognitivă, competenţa socio-emoţională (viaţă) şi
       aptitudinile tehnice, prin stagii de practică care să asigure corelarea formării cu cererea
       angajatorilor în materie de competenţe (Caseta 4.3). Programul ar trebui să includă
       consiliere şi competenţe de căutare a unui loc de muncă (ex., capacitatea de a scrie un CV
       bun, identificarea posibilelor oportunităţi de angajare, redactarea unei scrisori de intenţie,
       susţinerea cu succes a unui interviu), precum şi serviciile mediatorilor pentru căutarea
       unui loc de muncă. Acesta poate începe cu un pilot care poate fi extins treptat în funcţie
       de o evaluare detaliată.

                                                 33
      Îmbunătăţirea educaţiei privind a doua şansă şi a stagiilor de practică, inclusiv programe
       de alfabetizare a adulţilor, şi creşterea accesului în rândul romilor.
      Crearea de programe de practică, stagiatură şi ocupare în funcţii administrative la niveluri
       centrale, regionale şi locale.
      Investiţii în şanse pe piaţa muncii pentru femeile rome. Aceasta poate include extinderea
       programului dedicat asistentelor medicale comunitare şi instruirea femeilor care să devină
       educatoare suplinitoare.
      Creşterea investiţiilor în programe de protecţie socială bazate pe testarea mijloacelor de
       trai, sprijinind persoanele cele mai sărace şi sprijinind şi stimulând trecerile către
       angajare.
      Întărirea capacităţii Agenţiei Naţionale pentru Ocuparea Forţei de Muncă prin personal şi
       instruire corespunzătoare a acestuia, creşterea nivelului de conştientizare şi de încredere
       în rândul beneficiarilor posibili şi alocarea unui buget mai mare pentru programele pentru
       piaţa activă a muncii pentru populaţii vulnerabile, inclusiv romi.
      În contextul reformelor actuale din domeniul asistenţei sociale, eliminarea discriminării
       familiilor numeroase în cadrul programelor de asistenţă socială pentru a ajuta la
       reducerea sărăciei în rândul tuturor familiilor numeroase, inclusiv a familiilor romilor. În
       acelaşi timp, eliminarea unor posibili factori care îi descurajează pe cei aflaţi în căutarea
       unui loc de muncă, prin reducerea impozitului marginal pe venit şi prin promovarea unor
       programe cu formule de calcul bazate pe testarea mijloacelor. Această măsură poate fi
       însoţită de programe complementare pentru piaţa activă a muncii şi de servicii
       ortopedagogice pentru adulţii care pot lucra, dar care nu sunt angajaţi, sau programe
       desfăşurate în domeniul educaţiei şi formării.


            CASETA 4.3: DEZVOLTAREA COMPETENŢELOR ÎN RÂN DUL TINERILOR
               DEZAVANTAJAŢI: EXEMP LE DE SUCCES DIN AME RICA LATINĂ

Există numeroase programe în lume care au corelat cu succes tinerii dezavantajaţi cu crearea de
locuri de muncă. Toate aceste programe au două caracteristici fundamentale: (a) oferă o
intervenţie integrată, abordând provocări multiple cu care se confruntă tinerii care îşi caută un
loc de muncă şi (b) implică factorii interesaţi din sectorul privat. Unele folosesc abordarea
„training plus”: instruire tehnică şi/sau pentru competenţe pentru viaţă urmată de practică în
sectorul privat şi asistenţă în găsirea unui loc de muncă.
Programul „Jóvenes” din America Latină, început în 1991, a oferit un model de intervenţie
cuprinzătoare pentru a îmbunătăţi angajabilitatea tinerilor. Implementat în mai multe ţări sub
forme uşor diferite, modelul se concentrează pe tinerii dezavantajaţi, fără competenţe, cu vârste
cuprinse între 16 şi 29 de ani, oferindu-le formare profesională şi foarte multe servicii de sprijin.
Formarea teoretică este completată cu experienţă efectivă în muncă dobândită prin practică în
sectorul privat. Furnizorii concurează pentru şansa de a oferi formare, menţinând preţurile
scăzute, iar furnizorii de formare selectaţi trebuie să armonizeze cursurile cu practica, asigurând
                                                 34
o relevanţă în acest sens. Se acordă o atenţie deosebită dezvoltării „competenţelor personale şi
sociale”, precum o bună etică a muncii şi comportament corespunzător în timpul unui interviu de
angajare. Pachetul este completat prin consiliere şi informaţii despre căutarea unui loc de muncă.
Angajatorii primesc subvenţii pentru salarii, iar beneficiarii primesc alocaţii zilnice pentru a le
încuraja participarea.
Un program similar din Republica Dominicană include o componentă importantă de competenţe
personale şi sociale care, conform dovezilor recente, îmbunătăţeşte angajabilitatea participanţilor.
Prin evaluarea riguroasă a impactului, se constată că - la puţin mai mult de un an de la
participarea la cursuri - participanţii au dat dovadă de îmbunătăţiri semnificative la nivelul
spiritului de conducere, al comportamentului în situaţii conflictuale, al încrederii de sine şi al
organizării personale. Mai mult, s-a constatat un impact pozitiv asupra ratelor de ocupare a
locurilor de muncă, în special în rândul femeilor. Participarea la program a fost asociată cu
scăderea numărului de adolescente însărcinate în cadrul grupului beneficiar.
În legătură cu programul „Jóvenes” în general, într-un document al Băncii Mondiale se arăta că
„au existat mai multe estimări ale costurilor, comparativ cu beneficiile. Dovezile recente din
Peru arată că efectele pozitive privind veniturile trebuie să se manifeste cel puţin 7 ani pentru ca
„PROJoven” să genereze un câştig net pozitiv. O versiune longitudinală recentă a s corului de
propensitate pentru „PROJoven” a arătat o rată internă pozitivă a rentabilităţii, semnificativ peste
4 procente. În Republica Dominicană, investiţiile în formare sunt recuperate după 2 ani.”
Surse: P. Ibarraran, et al. Life Skills, Employability and Training for Disadvantaged Youth: Evidence from a
Randomized Evaluation Design, Discussion Paper 6617 (Bonn: IZA, 2012); O. Puerto, Interventions to Support
Young Workers in Latin America and the Caribbean: Regional Report for the Youth Employment Inventory
(Washington, DC: World Bank, 2007), http://www.youth-employment-inventory.org/downloads/3.pdf; World Bank,
Stepping Up Skills for More Jobs and Higher Productivity (Washington, DC: World Bank, 2010); World Bank,
Resilience, Equity, and Opportunity: The World Bank 2012 –2022 Social Protection and Labor Strategy
(Washington, DC: World Bank, 2012).



4.2.3 INTERVENŢIA 3: INVESTIŢII ÎN ÎMBUNĂTĂŢIREA CONDIŢIILOR DE LOCUIT ŞI
      A ACCESULUI LA INFRASTRUCTURA DE BAZĂ
57.   Nevoile privind locuinţele şi infrastructura trebuie abordate prin intervenţii
personalizate, integrate la nivel local, de natură să poată combina investiţiile fizice cu
măsuri sociale pentru a creşte impacturile şi sustenabilitatea. Acestea ar putea fi realizate
împreună cu alte intervenţii recomandate în prezentul raport. De exemplu :
     Extinderea şi modernizarea infrastructurii (apă, canalizare, electricitate, şcoli, clinici,
      drumuri de acces).
     Creşterea calităţii şi gradului de acoperire a serviciilor sociale (îngrijire medicală,
      colectarea deşeurilor, poliţie de proximitate, activităţi pentru tineri, mentorat, consiliere,
      activităţi recreaţionale).
     Extinderea serviciilor de transport.

                                                    35
      Îmbunătăţirea spaţiului comunitar (iluminare stradală, parcuri).
      Înlesnirea înregistrării proprietăţii şi simplificarea procedurii de emitere a documentelor
       de stare civilă, cum sunt documente de identitate şi actele de proprietate. Acest aspect
       este important pentru a le facilita romilor, în special celor care locuiesc în aşezări
       informale, accesul la servicii de bază şi dreptul la împrumuturi şi titluri de proprietate. De
       exemplu, când un titlu de proprietate asupra unui teren nu se poate emite pentru deţinerea
       informală a unui teren, autoritatea locală poate emite un certificat de posesie conform
       Legii Nr. 7/1996, cu modificările ulterioare, care permite înregistrarea posesiei. Pentru
       romii care trăiesc în zone geografice îndepărtate, Serviciul Public Comunitar de Evidenţă
       a Persoanelor ar putea facilita pregătirea documentelor de identitate necesare.
      Explorarea potenţialului de acordare de finanţare pentru locuinţe. Opţiunile includ (a)
       împrumuturi mici ipotecare pentru locuinţe pentru persoanele eligibile şi care îşi pot
       permite locuinţe la nivelul valorii pieţei şi (b) împrumuturi pentru construirea sau
       extinderea unei case sau pentru înfiinţarea unei afaceri (magazin, atelier). Se pot crea
       mecanisme pentru a evalua bonitatea lucrătorilor din sectorul informal; astfel de metode
       diferă semnificativ de cele ale sistemului bancar oficial, dar au avut succes în alte zone
       ale lumii. O altă opţiune ar fi crearea unui fond de garantare pentru a stimula băncile şi
       instituţiile financiare nebancare care sunt reticente în a acorda împrumuturi şi nu doresc
       să-şi asume astfel de riscuri.


58.     Trebuie implicate comunităţile în crearea şi implementarea intervenţiilor. Pentru a
susţine administrarea şi implementarea intervenţiilor prin comunităţi, se pot organiza cursuri
pentru membrii comunităţii, precum luarea de decizii în mod participativ, contabilitate şi
cunoştinţe financiare de bază. În plus, implicarea populaţiilor locale în modernizarea
infrastructurii ar putea creşte şi nivelul de asumare, crearea şanselor de angajare şi dezvoltarea de
competenţe. Este important să se asigure că îmbunătăţirile aduse infrastructurii locale şi
condiţiilor de locuit nu duc la o concentrare sau izolare şi segregare fizică şi mai mare a
grupurilor marginalizate.41



        CASETA 4.4: INTERVEN ŢII URBANE INTEGRATE : UN EXEMPLU DIN CARTIERUL
                                  MAGDOLNA, UNGARIA

Cartierul Magdolna este de mult timp una dintre cele mai aglomerate şi dezavantajate zone din
Budapesta. În 2007, circa 40% din 5.500 de apartamente nu dispuneau de toalete, băi sau
instalaţii de alimentare cu apă potabilă. La un moment dat, se estima că circa 60% din populaţie
era inactivă din punct de vedere economic. Siguranţa publicului reprezenta şi ea o problemă
majoră. Circa 30% din populaţie sunt romi.
Începând cu 2005, s-au implementat mai multe măsuri pentru a îmbunătăţi mediul de viaţă al
cartierului. Măsurile au fost introduse în trei etape, finanţate din mai multe surse, inclusiv

                                                 36
Primăria Municipiului Budapesta şi Fondul European de Dezvoltare Regională (co-finanţat de la
bugetul de stat). O inovaţie-cheie a constat mai degrabă în accentul pus peîmbunătăţirea
condiţiilor de viaţă ale populaţiei din cartier, decât doar pe restructurarea fizică a cartierului.
Acest lucru a fost important, deoarece neconcentrarea pe cetăţeni ar fi dus la gentrificare,
împingând rezidenţii iniţiali în afara cartierului şi crescând şi mai mult nivelul de marginalizare a
acestora.
Intervenţiile au inclus, printre altele, şi activităţile de mai jos:
      Renovarea fondului locativ.
      Construirea unui centru comunitar şi reabilitarea pieţei principale
      Organizarea unor activităţi în cadrul centrului comunitar, inclusiv cluburi de căutare a
       unui loc de muncă, cluburi pentru femei, formare în domeniul tehnologiei informaţiei şi
       accesului la internet, târguri şi expoziţii de locuri de muncă, tabere de vară pentru copii,
       sesiuni de terapie de familie şi programe pentru copiii talentaţi.
    Programe speciale pentru tineri oferite de asistenţii sociali în teren.
    Activităţi extra-şcolare, formarea profesorilor, modificări ale curriculei
    Formare profesională creată pentru familii monoparentale (pentru mame).
    Prevenirea infracţionalităţii şi activităţi de siguranţă publică.
    Programe de prevenire a utilizării drogurilor
Populaţia locală a participat la crearea şi implementarea măsurilor de intervenţie, ceea ce a
îmbunătăţit eficacitatea acestora şi a contribuit şi la creşterea nivelului de coeziune între membrii
comunităţii.
Sursa: Rév8, http://rev8.hu/english/.



4.2.4 INTERVENŢIA 4: INVESTIŢII ÎN CREŞTEREA CAPACITĂŢII FURNIZORILOR DE
      SERVICII PUBLICE
        Asigurarea unui mandat bine întemeiat pentru mediatorii şcolari şi sanitari, astfel încât
         aceştia să-şi poată desfăşura activităţile în sistemele şcolare şi de îngrijire medicală.
        Utilizarea activă a cunoştinţelor şi informaţiilor obţinute din mediere în dezvoltarea de
         politici şi programe generale, de exemplu acordându-le mediatorilor romi un rol
         consultativ oficial în crearea de politici.
        Dezvoltarea şi introducerea modulelor de competenţe culturale în cadrul curriculei
         obligatorii pentru formarea iniţială şi continuă a reprezentanţilor publici (profesori,
         furnizori de servicii medicale, poliţie, mediatori, primari).
        Introducerea unei funcţii de „avocat al poporului” terţ pentru monitorizarea respectării
         principiilor de nediscriminare de către furnizorii de servicii publice (ex., în sistemul
         medical, programe de asistenţă socială şi şcoli). În cazul neconformării, este necesară
         organizarea unor noi cursuri de formare pentru furnizori prin modulele de competenţe


                                                    37
      culturale menţionate mai sus, existând şi posibilitatea utilizării măsurilor disciplinare,
      cum ar fi amenzile.


4.2.5 INTERVENŢIA 5: COMBATEREA STEREOTIPURILOR NEGATIVE DESPRE ROMI
      ŞI PROMOVAREA ÎNŢELEGERII RECIPROCE ÎNTRE ROMI ŞI NE-ROMI
     Introducerea unui mecanism de supraveghere pentru a depista şi a reduce conţinutul de
      presă care perpetuează stereotipurile negative despre romi. Acest mecanism ar putea
      funcţiona în mod similar celor care monitorizează în prezent blasfemia şi cruzimea în
      mass-media.
     Investiţii în proiecte care necesită interacţiune şi colaborare între romi şi ne-romi şi
      generează beneficii pentru ambele grupuri. Astfel de proiecte ar putea creşte înţelegerea
      şi respectul reciproc, reducând o sursă-cheie a discriminării.
     Lansarea de campanii naţionale intense pentru a face discriminarea inacceptabilă din
      punct de vedere social în România. Modelele de urmat şi liderii de opinie ar putea fi
      implicaţi în campanii de transmitere a unor mesaje puternice care să condamne
      discriminarea ca fiind un comportament greşit şi ruşinos pe care societatea nu trebuie să îl
      tolereze.
     Consolidarea legii de combatere a discriminării într-un mod mai eficace şi consecvent,
      prin modificarea legii şi a cadrului instituţional al Consiliului Naţional pentru
      Combaterea Discriminării (CNCD). Legea şi cadrul instituţional trebuie să clarifice
      modul în care vor fi sancţionate cazurile de discriminare, modalitatea de popularizare a
      legii şi creşterea resurselor şi a capacităţii CNCD de aplicare a legislaţiei în mod
      consecvent. Astfel de modificări, printr-o mai bună claritate şi o consecvenţă sporită a
      modului în care este aplicată legislaţia de combatere a discriminării, ar trebui să amplifice
      posibilităţile de penalizare sau descurajare a discriminării.
     Această măsură ar promova, la rândul său, o cultură a toleranţei zero în legătură cu
      discriminarea.




                                               38
4.3       MĂSURI DE POLITICI PUBLICE PENTRU CREŞTE REA GRADULUI DE
          RESPONSABILIZARE ŞI PENTRU ASIGURAREA CA PACITĂŢII DE
          IMPLEMENTARE
59.      Existenţa unor mecanisme instituţionale bine coordonate constituie o condiţie
esenţială pentru dezvoltarea politicilor eficace, pentru implementarea intervenţiilor
prioritare şi pentru abordarea decalajelor la nivel de servicii. Pentru a extinde mecanismele
instituţionale pentru furnizarea în mod eficient a serviciilor locale şi pentru valorificarea
instrumentelor UE, este nevoie de o clarificare a responsabilităţilor instituţionale printr-o
legislaţie uniformă şi prin aranjamente clare de lucru. S-ar putea adopta o lege-cadru pentru a
clarifica relaţiile funcţionale dintre diferitele structuri, precum şi sursele bugetare. Sprijinirea şi
consolidarea capacităţilor autorităţilor locale sunt esenţiale pentru accesarea fondurilor UE.
Parteneriatele cu comunităţile rome ar putea fi consolidate prin formularea unei metodologii de
consultare a romilor la nivel local, fiind nevoie în acelaşi timp şi de colectarea feedback-ului din
partea factorilor interesaţi prin platforme online. Comunităţile dezavantajate ar putea fi abordate
mai eficient prin identificarea acestora la nivel sub-regional şi local. În plus, s-a putea creşte
nivelul de accesare a fondurilor UE de către comunităţile locale prin simplificarea procedurilor şi
reducerea poverii administrative a acestor comunităţi.42


4.3.1 MĂSURA DE POLITICI                     1:    CLARIFICAREA           RESPONSABILITĂŢILOR
      INSTITUŢIONALE
         Crearea unei legi cadru care să asigure uniformitatea legislaţiei relevante şi să descrie
          competenţele şi responsabilităţile agenţiilor-cheie pentru incluziunea romilor (ex.,
          Agenţia Naţională pentru Romi, Consiliul National pentru Combaterea Discriminării).
         Crearea instrumentelor de lucru care clarifică modul în care vor lucra împreună diferiţii
          factori implicaţi, inclusiv stimulente clare pentru a respecta aceste instrumente de lucru şi
          a genera rezultate.


4.3.2 MĂSURA DE POLITICI 2: CONSOLIDAREA LEGĂTURII DINTRE STRATEGIE ŞI
      BUGET
         Stabilirea unei estimări bugetare pentru implementarea SNIR. Este important ca SNIR să
          clarifice, pentru fiecare din obiectivele sale, care sunt rezultatele finale necesare pentru a
          atinge obiectivul, ce activităţi ar trebui implementate pentru a ajunge la aceste rezultate,
          ce finanţare este necesară pentru a realiza aceste activităţi şi care ar trebui să fie sursa
          acestei finanţări (inclusiv prin fonduri UE). Aceasta ar putea fi generalizată sau transpusă
          în strategii sectoriale şi planuri de acţiune clare care să identifice ceea ce ar trebui să
          livreze fiecare minister şi momentul momentul în care o face, ce finanţare este necesară
          în acest scop şi prin ce linii bugetare se va pune la dispoziţie finanţarea respectivă.



                                                   39
4.3.3 MĂSURA DE POLITICI 3: ÎMBUNĂTĂŢIREA INVESTIŢIILOR SPECIFICE ÎN
      COMUNITĂŢI DEZAVANTAJATE
     Crearea unui act normativ – o lege a comunităţilor sărace – care să specifice metodologia
      pentru identificarea comunităţilor marginalizate. Metodologia ar putea aplica tehnicile de
      estimare pe zone mici folosite pentru identificarea specifică a zonelor geografice, care
      sunt identificate pe hărţi ale sărăciei create de Banca Mondială. La nivel de cartier,
      această identificare specifică s-ar putea baza pe hărţi ale oraşelor care trasează poziţia
      geografică a comunităţilor marginalizate folosind datele din recensământ care au fost
      verificate la nivel local, o tehnică dezvoltată de Ministerul Dezvoltării Regionale în
      colaborare cu Banca Mondială. Identificarea comunităţilor dezavantajate şi neajunsurile
      specifice ale acestora la nivel de cartier ar putea juca un rol esenţial în dezvoltarea
      proiectelor prin abordarea Dezvoltării Locale Conduse de Comunitate (DLCC) ce va fi
      introdusă în perioada de programare a fondurilor UE 2014-2020.
     Lansarea apelurilor de propuneri specifice pentru programe integrate care vizează
      comunităţile dezavantajate.


4.3.4 MĂSURA DE POLITICI 4: SUSŢINEREA ŞI CONSOLIDAREA CAPACITĂŢILOR ÎN
      COMUNITĂŢILE LOCALE PENTRU A GESTIONA PROIECTE ŞI A ACCESA
      FONDURI UE
     Crearea unei unităţi centrale cu experţi care să faciliteze angajamentul comunităţii şi
      planificarea proiectelor, în special ajutând comunităţile să depună aplicaţii pentru
      Fondurile Structurale UE. Această unitate ar putea fi înfiinţată pe structura Fondului
      Român de Dezvoltare Socială (FRDS), care a dovedit că deţine un model instituţional
      funcţional care poate promova dezvoltarea de proiecte la nivel local şi implementarea
      acestora în comunităţi marginalizate. Cunoştinţele FRDS despre metoda de dezvoltare
      condusă de comunitate ar deveni deosebit de importante pentru implementarea abordării
      DLCC. S-ar putea lua în calcul două variante:
          o Identificarea posibilităţii de a extinde mandatul Agenţiilor de Dezvoltare
              Regională (ADR) pentru a sprijini crearea proiectelor, verificarea şi
              implementarea Programului Operaţional Sectorial Dezvoltarea Resurselor Umane
              şi programele sale co-finanţate prin Fondul Social European (în măsura în care se
              poate, ţinând cont de durata Acordului de Parteneriat). Se poate înfiinţa o Unitate
              pentru Mobilizarea Comunităţii şi Incluziune Socială în cadrul ADR pentru a
              ajuta comunităţile locale să dezvolte şi să implementeze propuneri de incluziune
              socială. Personalul din cadrul acestei unităţi ar putea fi format de experţi FRDS
              printr-o abordare de formare a formatorilor, experţii FRDS continuând să aibă un
              rol de mentorat.
          o Identificarea posibilităţii de a mobiliza experţii FRDS pentru a contribui direct la
              planificarea proiectelor şi la mobilizarea directă a tuturor comunităţilor, la nivel


                                              40
              naţional. FRDS ar putea să înfiinţeze birouri regionale pentru a acorda acest
              sprijin comunităţilor locale într-un mod eficace.
      Se poate acorda asistenţă autorităţilor locale, organizaţiilor din societatea civilă şi
      populaţiilor locale pentru a le ajuta să-şi asume rolurile corespunzătoare în procesul de
      dezvoltare şi implementare a proiectelor. Deşi valorificarea experienţei FRDS este doar o
      variantă, iar unitatea centrală ar putea fi înfiinţată prin alte măsuri, va fi nevoie în orice
      caz de cunoştinţe speciale şi de asistenţă pentru a le permite comunităţilor locale să
      implementeze proiecte conform mecanismelor de finanţare UE.
     Consolidarea metodologiei pentru consultarea romilor şi crearea unui cadru general
      pentru o abordare participativă. Aceasta ar putea conţine îndrumări cu privire la modul în
      care pot fi implicaţi factorii interesaţi şi comunităţile de la nivel local şi în care aceştia
      pot participa la planificarea şi implementarea proiectelor. Ar include, printre altele,
      instrumente pentru realizarea analizei nevoilor şi identificarea decalajelor şi şanselor de
      creare a unor sinergii. Participarea comunităţii locale este esenţială pentru succesul
      intervenţiilor, deoarece comunităţile locale ştiu ce le este necesar, din ce motive, şi care
      sunt obstacolele, ce se poate face, ce este convenabil şi se poate menţine şi ce şanse există.
      Participarea romilor la pregătirea, implementarea şi monitorizarea proiectelor ar creşte
      sustenabilitatea şi transparenţa proiectelor şi ar putea contribui şi la o participare activă la
      viaţa obştească a romilor prin împuternicirea acestora. În acest sens, este importantă
      incluziunea bărbaţilor, a femeilor, a vârstnicilor şi a tinerilor.

4.3.5 MĂSURA DE POLITICI 5: CONSOLIDAREA SISTEMULUI DE MONITORIZARE ŞI
      EVALUARE
     Consolidarea capacităţii factorilor interesaţi locali de a strânge şi gestiona date de bază şi
      generale despre grupurile vulnerabile.
     Crearea unor cadre clare de rezultate pentru a monitoriza evoluţia şi rezultatele tuturor
      programelor şi proiectelor în mod comprehensiv. Este nevoie de un cadru al rezultatelor
      ierarhice pentru Strategia Naţională de Incluziune a Romilor. Cadrele cu rezul tate trebuie
      corelate cu un plan clar de monitorizare ce include indicatori şi surse de date şi identifică
      responsabilităţile instituţionale în legătură cu colectarea datelor, analiza, raportarea şi
      utilizarea acestora în procesul decizional. Publicarea acestor date şi a rapoartelor va
      creşte transparenţa deciziilor şi gradul de utilizare a resurselor.
     Strângerea de dovezi riguroase despre „ce funcţionează” şi punerea imediată la dispoziţie
      a acestora. Se recomandă realizarea unor evaluări riguroase a impactului în anumite
      domenii privind programele strategice-cheie (ex., dezvoltarea timpurie a copilului,
      formarea de abilităţi), inclusiv etape-pilot, pentru a afla ce programe sunt de succes şi
      eficiente pentru incluziunea romilor. Informaţiile pot fi diseminate şi pe Portalul
      Consiliului Europei privind Bune Practici pentru Incluziunea Romilor
      (http://goodpracticeroma.ppa.coe.int/en).


                                                41
      Implicarea comunităţilor rome şi a organizaţiilor din societatea civilă în monitorizarea
       evoluţiei şi a rezultatelor programelor şi proiectelor de incluziune. Comunităţile ştiu
       adesea cel mai bine ce se întâmplă cu familiile din zona lor. O platformă online pentru
       feedback din partea cetăţenilor, de exemplu, le-ar putea oferi cetăţenilor ocazia de a oferi
       feedback despre calitatea serviciilor cu care intră în contact. Aceasta le va oferi şansa de a
       trimite feedback în timp real, de ex. prin mesaje scrise. Aceste platforme pot fi combinate
       cu hărţi online de intervenţii şi proiecte care arată locul şi sursele de finanţare. Pentru a le
       acorda persoanelor fără acces la calculatoare sau internet şansa de a oferi feedback,
       platforma ar putea fi completată cu o interfaţă bazată pe apeluri telefonice.

         CASETA 4.5: EXEMPLE DE FUNCŢIONALITATE ÎN EDUCAŢIE: „WHAT WO RKS
                                  CLEARINGHOUSE ”


În 2002, Institutul de Ştiinţe ale Educaţiei din cadrul Ministerului Educaţiei din SUA a înfiinţat
What Works Clearinghouse (WWC), o „casă de compensaţie” a proiectelor funcţionale
(http://ies.ed.gov/ncee/wwc). Scopul era acela de a avea o sursă centrală care să ofere dovezi
ştiinţifice despre impactul diferitelor iniţiative din învăţământ. WWC analizează studiile privind
impactul programelor, practicilor şi politicilor din educaţie şi identifică ceea ce funcţionează
pentru a le permite profesioniştilor din educaţie să ia decizii bazate pe dovezi. De exemplu, un
specialist în educaţie interesat de eficacitatea intervenţiilor pentru prevenirea abandonului şcolar
poate vedea informaţii pe scurt – un sistem de punctaj tip „score card” – sau pe larg de pe o
singură pagină de internet. Această „casă de compensaţie” (clearing house) analizează în prezent
programe dedicate unor teme cum ar fi copiii şi tinerii cu dizabilităţi; prevenirea abandonului
şcolar; educaţia timpurie; cursanţii de limbă engleză; alfabetizarea; matematică; ştiinţe diverse şi
comportamentul elevilor.




                                                 42
ANEXA A. METODOLOGIE ŞI SURSE DE DATE


Prezentul raport ofertă recomandări de politici bazate pe dovezi. Evaluarea se bazează pe
trei surse principale de informare. În primul rând, valorifică Studiul Regional privind Situaţia
Romilor (SRR) realizat în 2011 de Programul al Naţiunilor Unite pentru Dezvoltare (PNUD),
Banca Mondială şi Comisia Europeană (CE). 43 Acesta este cel mai detaliat efort de cercetare
până în prezent de a surprinde situaţia romilor din Europa Centrală şi de Est. Evaluarea include şi
informaţii preluate din Ancheta Bugetelor de Familie (ABF) realizate în România în fiecare din
2008 până în 2012 (Caseta A). În al doilea rând, prezentul raport se bazează pe informaţiile
calitative colectate prin vizite în teren şi interviuri cu factorii interesaţi, inclusiv cu reprezentanţi
ai Guvernului României, reprezentanţi din mediul universitar românesc, actori din societatea
civilă şi reprezentanţi ai comunităţilor de romi. În al treilea rând, fiecare capitol subliniază
experienţe internaţionale relevante care pot oferi perspective şi bune practici utile pentru
formularea de politici despre integrarea romilor. Multe dintre experienţele avute vizavi de
integrarea comunităţilor sărace şi marginalizate din alte părţi oferă motive de optimism că
integrarea romilor nu trebuie să fie un scop îndepărtat pentru România – dacă se poate rezolva
problema discriminării împotriva romilor.
Studiul Regional privind Situaţia Romilor al PNUD/ Banca Mondială/ CE este sursa
principală de date pentru prezentul raport. Acest studiu comprehensiv reprezintă circa 89%
din populaţia romă din România, inclusiv romii care locuiesc în cartiere mixte, separate şi
segregate. Chestionarul aferent studiului a fost creat de Banca Mondială în parteneriat cu PNUD.
A fost implementat de PNUD prin agenţia de cercetare de piaţă IPSOS în perioada mai-iulie
2011 pe un eşantion aleator de cetăţeni romi ce locuiesc în comunităţi cu populaţii concentrate de
romi din Bulgaria, România, Ungaria, Slovacia şi Cehia. Studiul a fost finanţat de Direcţia
Generală pentru Politici Regionale a Comisiei Europene. În fiecare ţară, au fost intervievate circa
750 de familii de romi (reprezentând peste 3.500 de persoane) şi aproximativ 350 de familii de
ne-romi din aceleaşi cartiere sau din vecinătate. Intenţia nu a fost ca eşantionul să fie
reprezentativ pentru toţi romii din aceste ţări, ci s-a concentrat mai degrabă pe acele comunităţi
în care cota populaţiei rome este egală sau mai mare decât cota naţională a populaţiei rome.
Eşantionarea a avut în vedere 88% din populaţia romă din Bulgaria, 90% din Cehia, 78% din
Ungaria, 89% din România şi 83% din Slovacia. Odată identificate aceste comunităţi, s-a extras
un eşantion aleator, iar familiile au fost selectate în mod aleator din aceste zone.
Datele oferă estimări fiabile despre condiţiile în care trăieşte majoritatea vastă a romilor
din România şi condiţiile vecinilor lor ne-romi. Cu excepţia cazului în care s-a menţionat
contrariul, analiza din acest raport se bazează pe o comparaţie a „romilor” cu „vecini i ne-romi”,
identificaţi în sursele studiului SRR. Comparaţiile cu vecinii ne-romi oferă un cadru de referinţă
esenţial deoarece familiile de ne-romi din eșantion locuiesc în aceleaşi oraşe ca şi familiile de
romi şi împart astfel aceleaşi pieţe locale de muncă, aceleaşi şcoli şi centre medicale precum şi
orice alte servicii şi infrastructură comună. Drept urmare, dacă observăm diferenţe la nivel de
                                                   43
educaţie, sănătate, locuinţe şi angajare între romi şi vecinii ne-romi, acestea trebuie să reflecte
dezavantajele specifice cu care de confruntă romii, preferinţele diferite ale romilor şi ne-romilor
sau ambele.
În vederea comparaţiei cu populaţia generală din România, raportul foloseşte statisticile
UE în materie de venit şi condiţii de locuit (EU-SILC). EU-SILC nu face o deosebire între
romi şi ne-romi, dar oferă informaţii despre familiile din studiu reprezentative la nivelul
populaţiei generale a României. Decalajul dintre populaţia romă şi populaţia generală este de
obicei mai mare decât decalajul dintre romi şi vecinii lor ne-romi care se confruntă cu aceleaşi
condiţii locale.

         CASETA A: ASPECTE CE ŢIN DE COMPARABILITA TEA DATELOR DIN STUDIUL
        PRIVIND ANCHETA BUGETELOR DE FAMILIE CU CELE DIN STUDIUL REGIONAL
               PRIVIND SITUAŢIA ROM ILOR AL PNUD/BANCA M ONDIALĂ/CE

Studiul privind Ancheta Bugetelor de Familie (ABF) s-a concentrat pe un eşantion de familii
reprezentativ la nivel naţional realizat în fiecare an între ianuarie şi decembrie pe 30.000 de
familii sau 70.000 de persoane. Chestionarul ABF include afilierea etnică folosită pentru a
identifica persoanele rome „auto-declarate”. Conform ABF din 2012, 3,2% din populaţia totală a
României s-a declarat a fi de etnie romă.
Studiul Regional privind Situaţia Romilor (SRR) al PNUD/Banca Mondială/CE este un studiu
detaliat despre condiţiile de viaţă ale romilor. A fost realizat în perioada mai şi iulie 2011 în şase
ţări est-europene, inclusiv în România. Cadrul de eşantionare include romi care locuiesc în
cartiere mixte, separate şi segregate. În fiecare ţară, au fost intervievate circa 750 de familii de
romi şi 350 de familii de ne-romi din aceleaşi cartiere sau din vecinătate. Eşantionul este
reprezentativ pentru comunităţile în care cota populaţiei rome este mai mare decât cota naţională
a populaţiei rome (acoperind 89% din romii din România). Studiul include identificarea etniei de
către terţi.
Diferenţa principală dintre familiile de romi din SRR şi ABF constă în poziţia acestora. Romii
din SRR sunt într-o zonă rurală faţă de romii din ABF şi tind să locuiască în cartiere compacte în
care concentraţia de familii rome este ridicată. Romii din SRR şi ABF nu diferă prea mult din
alte puncte de vedere: Familiile de romi din SRR au şi mai puţin acces la canalizare şi bunuri
electrice (diferenţă rurală), dar au acelaşi nivel de acces la biciclete, telefoane, televizoare, băi,
toalete şi acces mai bun la calculatoare şi internet. În final, deoarece modulul privind protecţia
socială din SRR este mai puţin detaliat decât în ABF, este probabil ca şi accesul la protecţia
socială să fie subestimat pentru familiile de romi din SRR.




                                                 44
                                                                       SRR 2011                 ABF 2011
                                                                       Medie Er. st.            Medie    Er. st.
Localizare urbană                                                      0,39   0,49              0,47     0,50
Dimensiunea familiei                                                   4,64   2,52              4,16     14,2
Vârsta capului familiei                                                45,7   14,9              45,2     14,2
Cap de familie bărbat                                                  0,74   0,44              0,78     0,42
Învăţământ secundar absolvit de capul familiei                         0,09                     0,13
Radio                                                                  0,24   0,43              0,45     0,50
TV color                                                               0,81   0,39              0,91     0,29
Bicicletă/Motocicletă                                                  0,20   0,40              0,24     0,42
Calculator                                                             0,16   0,36              0,08     0,27
Conexiune la internet                                                  0,09   0,29              0,06     0,23
Telefon (mobil/fix)                                                    0,65   0,48              0,67     0,47
Maşină de spălat                                                       0,33   0,47              0,44     0,50
Număr de camere                                                        2,39   1,26              2,24     1,04
Suprafaţa locuinţei (mp)                                               48,7   45,0              36,0     19,3
Racordare la canalizare                                                0,19   0,39              0,41     0,49
Baie în curte                                                          0,18   0,38              0,17     0,38
Toaletă în casă                                                        0,18   0,39              0,18     0,38
Conexiune la internet                                                  0,84   0,37              0,95     0,23


1
  Dată fiind probabilitatea ca doar foarte puţini dintre romi să -şi declare apartenenţa etnică în cadrul recensământului
naţional, se raportază în comun un set alternativ de estimări ale experţilor. Conform Strategiei Guvernului României
pentru Incluziunea Cetăţenilor ce Aparţin Minorităţilor Rome 2012–2020, estimările variază între 535.140
(Recensământul naţional din 2002), 730.000–970.000 (Studiul Guvernului României/Băncii Mondiale, „Harta
Socială a Comunităţilor Rome”, 2005 ) şi 1.850.000 (Comisia Europeană, Cadru UE pentru Strategiile Naţionale de
Integrare a Romilor până în 2020, bazat pe date de la Consiliul Europei).
2
  Banca Mondială, Incluziunea romilor: o oportunitate economică pentru Bulgaria, Cehia, România şi Serbia
(Washington, DC: World Bank, 2010).
3
  Rata riscului de expunere la sărăcie este un indicator-cheie al incluziunii sociale în Uniunea Europeană care indică
procentul de persoane cu venit disponibil echivalat sub 60% din venitul mediu naţional echivalat Cot a romilor cu
risc de sărăcie din România este comparabil celei din ţările vecine: statisticile colectate de ratele de raportare PNUD
pentru România, Bulgaria, Cehia, Ungaria şi Slovacia fiind între 71% (Cehia şi Ungaria) şi 87% (Slovacia).
Estimarea pentru România folosită în acest studio, 84%, este uşor mai mare decât estimarea PNUD pentru România,
74%. Diferenţa este determinată de doi factori: primul, eşantionul folosit de PNUD diferă de cel folosit în prezentul
studiu. Al doilea, nivelurile de venit raportate de familiile rome au fost împărţite în „surse principale de venit”
pentru a creşte nivelul de acurateţe al estimărilor. Setul de date PNUD şi setul de date folosit în prezentul studiu au
folosit abordări diferite pentru a compensa valorile lipsă din aceste întrebări privind „sursele principale de venit”,
creând un anumit nivel de discrepanţă: în timp ce estimările PNUD au exclus valorile lipsă din calcul, estimările
raportate aici au înlocuit valorile lipsă cu valoarea medie raportată de romii din România pentru fiecare sursă de
venit – cu condiţia obţinerii unui venit din acea sursă




                                                          45
4
  Rata sărăciei materiale severe, aşa cum este definită de Comisia Europeană, reprezintă acea cotă a populaţiei care
locuieşte în gospodării şi care nu-şi poate permite nici măcar patru din următoarele nouă cheltuieli: (a) să plătească
chirie sau facturi de utilităţi, (b) să menţină un nivel corespunzător de căldură în casă, (c) să facă faţă cheltuielilor
neprevăzute, (d) să mănânce carne, peşte sau un echivalent de proteine o dată la două zile, (e) un concediu de o
săptămână departe de casă; sau nu şi-ar permite (chiar dacă ar vrea) (f) o maşină, (g) o maşină de spălat, (h) un
televizor color sau (i) un telefon.
5
  Indicatorul „persoanelor care locuiesc în gospodării cu intensitate redusă de muncă” este definit ca numărul de
persoane care locuiesc într-o gospodărie cu un nivel de intensitate a muncii sub pragul stabilit la 0,2. Intensitatea
muncii unei gospodării este raportul dintre numărul total de luni în timpul cărora au lucrat toţi membrii de vârstă
activă din gospodărie pe parcursul de referinţă al venitului şi numărul total de luni în timpul cărora aceiaşi membri ai
familiei ar fi putut lucra în aceeaşi perioadă. O persoană de vârstă activă este o persoană cu vârsta între 18 -59 de ani,
excluzând studenţii între 18-24 de ani. Gospodăriile formate doar din copii, din elevi sau studenţi sub 25 de ani,
şi/sau persoane de 60 de ani au peste sunt excluse integral de la calculul indicatorului. Din cauza lipsei de date
despre numărul de luni lucrate în anul anterior, indicatorul folosit aici a fost simplificat, indicând dacă raportul
persoanelor de vârstă activă din gospodărie care lucrează efectiv comparative cu număru l total al membrilor
gospodăriei care ar fi lucrat este mai mare sau mai mic de 0,2.
6
  http://ec.europa.eu/justice/policies/discrimination/docs/com_2011_173_en.pdf.
7
  http://www.consilium.europa.eu/uedocs/cms_data/docs/pressdata/en/lsa/139979.pdf.
8
  World Bank, Gender Dimensions of Roma Inclusion: Perspectives from Four Roma Communities in Bulgaria
(Washington, DC: World Bank, 2014).
9
  Roma Early Childhood Inclusion: The RECI Overview Report (Open Society Foundations, Roma Education Fund,
and UNICEF, 2012). UNICEF estimează că printre cei care suferă de malnutriţie în Rom ânia, 72% sunt copii sub
vârsta de 3 ani.
10
   S. Kendall et al., Narrowing the Gap in Outcomes for Vulnerable Groups: A Review of the Research Evidence
(Slough, UK: NFER, 2008), http://www.nfer.ac.uk/nfer/publications/LNG01/LNG01.pdf.
11
   Aceste rezultate se bazează pe estimările OLS în care impacturile cognitive sunt variabilele dependente.
Estimările controlează efectele fixe ale zonei geografice, ceea ce înseamnă de fapt că se compară impacturile asupra
copiilor romi din aceleaşi cartiere – o parte dintre aceştia participând în învăţământul preşcolar local, alţii nu.
Estimările ar putea să controleze şi caracteristicile contextuale ale copilului (vârstă, sex, naştere în spital, starea
generală de sănătate); caracteristicile contextuale ale persoanei principale care are grijă de copil (vârstă, sex, dacă
lucrează, prezenţă în învăţământul preşcolar în trecut, finalizarea educaţiei secundare); şi chintile ale venitului
gospodăriei per membru.
12
   G. Kezdi and E. Suranyi, “Results from a Succes sful School Integration Program: Evaluation of the OOIH
Program, Hungary, 2005–2007” (Hungary: CEU, 2009).
13
   O evaluare mai detaliată a decalajului de educaţie între romi şi ne-romi se găseşte în capitolul Educaţie al studiului
complet.
14
   Rata de participare la forţa de muncă din rândul unui anumit grup de populaţie este definită drept cota cohortei de
vârstă activă ce este angajată sau în căutarea unui loc de muncă. Cohorta de vârstă activă include persoane cu vârsta
între 15-64 de ani. Cei care caută un loc de muncă sunt de asemenea menţionaţi ca fiind „şomeri”.
15
   Fundación Secretariado Gitano, Health and the Roma Community, Analysis of the Situation in Europe: Bulgaria,
Czech Republic, Greece, Portugal, Romania, Slovakia, Spain (Madrid: FSG, 2009).
16
   G. Dumincã and A. Ivasiuc, “Romii din Romania: De la ţap ispãşitor la motor de dezvoltare” (Bucureşti: Agenţia
Împreună, 2013). Studiul Împreună este un rezultat direct al Proiectului Observatorul pentru Romi realizat de
Împreună cu sprijin din Germania. Spre deosebire de Studiul Regional despre Romi, care reprezintă 89% din romii
din România care locuiesc în comunităţi cu o concentraţie de romi mai ridicată decât media naţională, studiul
Împreună se doreşte a fi reprezentativ pentru toţi romii din România. În acelaşi timp, metoda de eşantionare folosită
de studiul Împreună scade probabilitatea ca romii ce locuiesc în comunităţi concentrate să ajungă în acelaşi eşantion.
Din moment ce acesta este exact grupul de romi care are în general cele mai scăzute rezultate privind bunăstarea,
numerele citate în studiul Împreună trebuie interpretate ca estimări minime. Studiul Împreună se foloseşte pentru a
completa constatările SRR în cazurile în care acesta din urmă nu deţine detalii despre anumite tematici specifice.
17
   Datele pentru 1998 arată că 18% din bărbaţii romi adulţi şi 28% din femeile rome adulte din România nu puteau
citi. C. Zamfir şi M. Preda, eds., Romii în România (Bucureşti: Editura Expert, 2002). Un studiu din 2010 arată că
situaţia nu s-a schimbat mult până în 2009, când 25% din adulţii romi nu puteau citi sau scrie. Institutul de Cercetare



                                                           46
a Calităţii Vieţii, Legal and Equal on the Labour Market for the Roma Communities: Diagnosis of the Factors
Influencing the Employment rate of the Roma Population in Romania (Bucureşti: Editura Expert, 2010, pentru
proiectul L@EGAL 2 – European Investment for the Future of the Roma from Romania). Datele recensământului
din 2011 arată că rata de analfabetism din rândul romilor din România cu vârste peste 10 ani este de 14,1%.
18
   E. Zamfir şi C. Zamfir, eds., Ţiganii între ignorare şi îngrijorare (Bucureşti: Editura Alternative, 1993).
19
   Conform studiului Împreună (vezi nota), un număr de două ori mai mare de romi faţă de ne-romi locuiesc în case
realizate din materiale de proastă calitate, iar 50% din romi locuiesc în locuinţe cu un nivel şi mai scăzut de confort.
20
   Majoritatea instituţiilor de microfinanţare impun fie garanţie sub forma unui titlu de proprietate (pentru un
împrumut individual), fie o garanţie de grup (pentru un împrumut de grup).
21
    Vezi, de exemplu, H. de Soto, “The Mystery of Capital,” Finance & Development 38, no. 1 (2001),
http://www.imf.org/external/pubs/ft/fandd/2001/03/desoto.htm.
22
   Studiul Împreună (vezi nota 16).
23
   Ibid.
24
   Conform UNICEF, de exemplu, intervenţiile de la nivelul educaţiei timpurie a copilului ar putea genera rezultate
de patru sau cinci ori mai mari decât sumele investite (http://www.unicef.org/earlychildhood/index_40748.html).
25
   European Commission, Compendium of Practice on Non-Discrimination/Equality Mainstreaming (Luxembourg:
European Union, 2011), 9.
26
   Două modele bine cunoscute sunt „modelul de gust” al lui Becker, prin care discriminarea apare din cauza
faptului că angajatorii şi lucrătorii au o „neplăcere” faţă de a lucra cu perosoane de etnii diferite, şi „modelul
ingoranţei” al lui Arrow, prin care discriminarea apare când angajatorul, din ignoranţă sau prejudecată, presupune că
anumite grupuri de lucrători sunt mai puţin productive decât altele, fiind astfel mai puţin dispus să îi angajeze. G.
Becker, The Economics of Discrimination (Chicago: University of Chicago Press, 1957); K. Arrow, The Theory of
Discrimination (Working Paper 403, Princeton University, Department of Economics, Industrial Relations Section,
1971).
27
   S-a realizat un studiu calitativ în patru localităţi din România: Bucureşti, Satul Telechiu/ Judeţul Bihor, Satul
Măieruş/ Judeţul Braşov şi Oraşul Olteniţa/ Judeţul Călăraşi. Locurile au fost selectate pentru a reprezenta
diferenţele socio-economice şi spaţiale (rural, urban, integrat, segregat) dintre romi.
28
   Cercetare calitativă, septembrie - octombrie 2013.
29
   M. Wamseidel, E. Vincze şi I. Ionescu, Roma Health: Perspective of the Actors Involved in the Health System –
Doctors, Health Mediators, and Patients (Bucureşti: Romani CRISS, 2012).
30
   Într-un studiu pe 402 de romi din România, Bulgaria, Slovacia, Cehia şi Ungaria, 64% din romii de vârstă activă
au declarat că au fost discriminaţi. Un procent alarmant de 49% au declarat că anga jatorii le-au spus direct că îi
tratau astfel pentru că erau romi, şi încă 5% au auzit acelaşi lucru din partea birourilor de ocupare a forţei de muncă.
European Roma Rights Centre, The Glass Box: Exclusion of Roma from Employment (Budapest: ERRC, 2005).
31
   Interviu cu reprezentantul Goodbee, instituţie financiară nebancară specializată în microfinanţare şi finanţarea
întreprinderilor sociale, 05.08.2013.
32
   C. Hanganu, “Cutting Edge: The Romanian Press and Roma, 1990–1994,” Roma Rights Journal (ERRC),
December 7, 1999.
33
   Ibid. Vezi şi G. Bernath and V. Messing, Pushed to the Edge: Research Report on the Representation of Roma
Communities in the Hungarian Majority Media (Budapest: Central European University, 2011); G. Fleck and C.
Rughiniş, eds., Come Closer: Inclusion and Exclusion of Roma in Present-Day Romanian Society (Bucharest:
National Agency for Roma, 2008).
34
   Consiliul Naţional pentru Combaterea Discriminării, Discriminare în România: Percepţii şi atitudini (Bucureşti,
2009).
35
   Studiul Împreună (vezi nota 16).
36
   Informaţii furnizate de domnul Profesor Gheorghe Sarău într -un mesaj de grup trimis pe Yahoo în data de
17.08.2013 (Romania_EU_list@yahoogroups.com). Domnul Profesor Sarău lucrează în Ministerul Educaţiei din
România şi este responsabil, printre altele, de instruirea mediatorilor şcolari romi şi a profesorilor de romani.
37
   Civil Society Monitoring on the Implementation of the National Roma Integration Strategy and Decade Action
Plan in 2012 in Romania (Budapest: Decade of Roma Inclusion Secretariat Foundation),
http://www.romadecade.org/cms/upload/file/9270_file24_ro_civil-society-monitoring-report_en.pdf.
38
   Cele 10 principii comune de bază ale Uniunii Europene despre incluziunea romilor recomandă „în mod explicit,
dar nu în mod exclusiv” vizarea măsurilor, „concentrându-se pe romi ca grup ţintă dar nu în vederea excluderii altor



                                                          47
persoane în condiţii socio-economice similare” (principiul nr. 3). „Politicile şi proiectele trebuie să fie orientate către
„grupuri vulnerabile”, „grupuri de la marginea pieţei muncii”, „grupuri dezavantajate” sau „grupuri care locuiesc în
zone defavorizate” etc. menţionând clar că aceste grupuri includ romii” (principiul nr. 2).
http://www.coe.int/t/dg4/youth/Source/Resources/Documents/2011_10_Common_Basic_Principles_Roma_Inclusio
n.pdf. Pe de altă parte, concluziile Studiului Regional despre Romi din 2011 arată că există decalaje semnificative în
aproape toate domeniile de dezvoltare umană între romi şi ne-romii care locuiesc în condiţii socio-economice
similare, ceea ce implică faptul că în anumite domenii de intervenţie precum educaţia, politicile şi programele ar
beneficia de pe urma unor măsuri care să vizeze etnia (fără a afecta dificultăţile de măsurare provocate de lipsa
colectării datelor etnice).
39
   Banca Mondială a realizat un studiu în contextul Evaluării Comunicării şi Colaborării dintre Autoritatea de
Management şi Organismele Intermediare ale Programelor Operaţionale Regionale şi Facilitarea Sprijinului Proactiv
şi Direct pentru Beneficiari. Acesta arată că deşin multe comunităţi locale pot depune propuneri de finanţare, adesea
acestora le lipseşte capacitatea de a scrie şi de a implementa proiecte. Decalajele la nivel de capacitate includ
definirea sau verificarea specificaţiilor tehnice ale investiţiilor şi realizarea procedurilor de achiziţii conform
regulamentelor fondurilor UE.
40
   Teach for Romania este adaptarea românească a Teach for America, care recrutează şi selectează absolvenţi
universitari pentru a preda în şcolile cu cele mai mari provocări din ţară. Teach for Romania a început mai devreme
dar a bătut pasul pe loc din cauza obstacolelor administrative.
41
   Acest principiu de nesegregare apare şi în Articolul 7 al Regulamentului Fondului European de Dezvoltare
Regională (FEDR), care a fost modificat în mai 2010 pentru a încuraja folosirea FEDR pentru intervenţii pentru
locuinţe, în măsura în care promovează integrarea şi previn inzolarea şi excluziunea comunităţilor marginalizate.
42
   Se pot găsi mai multe recomandări concrete de politici în Raportul Final: Componenta II a Evaluării Comunicării
şi Colaborării dintre Autoritatea de Management şi Organismele Intermediare ale Programelor Operaţionale
Regionale şi Facilitarea Sprijinului Proactiv şi Direct pentru Beneficiari, elaborat de Banca Mondială pentru
Ministerul Dezvoltării Regionale şi Administraţiei Publice din România în decembrie 2013.
43
   Pentru prezentarea concluziilor pe scurt, consultaţi The Situation of Roma in 11 EU Member States: Survey
Results at a Glance, elaborat de Agenţia Europeană pentru Drepturi Fundamentale şi Programul de Dezvoltare al
Organizaţiei Naţiunilor Unite pentru Comisia Europeană (Luxembourg: European Union, 2012).




                                                           48
