                    90379


        O ECONOMIE
        PUTERNICĂ
          PENTRU
       TOȚI ROMÂNII


STRATEGIA DE
PARTENERIAT DE
ȚARĂ
(CPS) cu România,

2014-2017
Ce este CPS-ul?
Strategia parteneriatului de țară a Grupului Banca Mondială (CPS) este cadrul prin care
acesta susține Guvernul României în lupta contra sărăciei, pe calea dezvoltării durabile a
veniturilor întregii populații. Astfel, CPS-ul este instrumentul de cooperare dintre Guvernul
României și Grupul Banca Mondială.




                                             Crearea unui
Strategia este                         1     sistem de guvernare la nivelul
structurată pe                               secolului XXI



3         mari                               Susținerea
                                       2     dezvoltării economice și crearea
          direcții:                          de locuri de muncă
                                             Creșterea
                                       3     nivelului de incluziune socială




CPS-ul este rezultatul unor ample sesiuni de consultare cu o varietate de factori implicați,
reprezentând autoritățile naționale și locale, Comisia Europeană și instituțiile internaționale,
sectorul privat, comunitatea academică, think-tak-uri, societatea civilă, precum și beneficiari
direcți ai proiectelor Băncii Mondiale din România.
          1 Crearea unui sistem de guvernare la nivelul secolului XXI
România are nevoie de o administrație publică puternică, capabilă să dezvolte și să
implementeze strategii pentru dezvoltare economică și socială. De asemenea, România
trebuie să folosească mai eficient fondurile structurale disponibile. Astfel, Banca Mondială
va continua să sprijine crearea unui sistem de guvernare la nivelul secolului XXI prin diferite
proiecte în următoarele domenii:

        Creșterea capacității administrative

        Îmbunătățirea sistemului de colectare a taxelor

        Absorbția eficientă a fondurilor europene

        Reforma sistemului de sănătate

        Acordarea de împrumuturi pentru
        finanțarea bugetului


                        dezvoltării economice
          2 Susținerea
            și crearea de locuri de muncă


Pe viitor, România are nevoie de sporirea creșterii economice și de crearea de
locuri de muncă. Mediul de afaceri poate fi îmbunătățit, având în vedere că
România este situată pe locul 73 în lume din acest punct de vedere, în urma
altor competitori regionali, cum ar fi Bulgaria, Ungaria sau Polonia. Prin urmare,
Grupul Banca Mondială va susține dezvoltarea economică a României și crearea
de locuri de muncă prin consolidarea mediului de afaceri, dezvoltarea pieței de
capital, și încurajarea unei piețe incluzive și eficiente a forței de muncă.

Obiectivele primordiale ale Grupului Banca Mondială sunt eradicarea sărăciei și creșterea
prosperității împărtășite. Pentru atingerea lor va fi nevoie de un rol mai mare al sectorului
privat. Corporația Financiară Internațională (IFC), divizie a Grupului Banca Mondială, lucrează
direct cu sectorul privat și va dezvolta piața națională de capital pentru a facilita accesul la
finanțare pe termen lung, în moneda locală, și pentru a investi în companiile private, ceea ce
va duce la crearea locurilor de muncă și la creșterea accesibilității oportunităților de dezvoltare,
acolo unde este nevoie de ele cel mai mult.
          3 Creșterea nivelului de incluziune socială

România trebuie să se asigure că prosperitatea
                                                           Risc de sărăcie
este împărtășită și că nici un cetățean nu rămâne
în urmă din acest punct de vedere. Sărăcia este în
continuare o realitate pentru România, iar programele
pentru combaterea ei ar trebui dezvoltate ținând cont               16%          41%
de distribuția sa geografică neuniformă. Județele
din Sudul și Estul țării sunt semnificativ mai sărace
decât cele din Centru și Vest. În același timp, una
dintre cele mai afectate categorii de populație sunt
romii, iar diferențele se văd încă de la vârste fragede,
mai ales în educație. În cazul romilor, 61% au doar
studii primare, 30% au absolvit maximum 10 clase și
doar 9% au absolvit liceul. Accesul limitat la educație
are consecințe negative semnificative apoi pe piața
muncii: din cauza accesului redus la educație și
oportunități, doar o treime din romii din România
sunt salariați. Totuși, peste 55% din veniturile romilor
provin din muncă.


Egalitatea între sexe
Tema transversală a strategiei este egalitatea între sexe. Există diferențe semnificative între
cele două sexe în anumite domenii, de exemplu rata de participare pe piața muncii este mult
mai mică pentru femei. Doar 56.2% au un loc de muncă, față de 71,6% dintre bărbați.

Creșterea nivelului de incluziune socială presupune servicii integrate mai bune pentru
comunitățile marginalizate, în educație, sănătate, protecție socială, infrastructură și piața
forței de muncă. Mai mult, Banca Mondială își propune să acorde o atenție sporită promovării
egalității între sexe în general și comunităților marginalizate în particular.

Grupul Banca Mondială susține România prin parteneriatul
pentru următorii 4 ani pentru o economie puternică, de care să
beneficieze toți românii.
